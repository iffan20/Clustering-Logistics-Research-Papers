project,abstract
การจัดทำคู่มือขั้นตอนการดำเนินการการนำเข้าคราฟท์เบียร์,ผู้วิจัยได้ตระหนักถึงความยุ่งยากของขั้นตอนการนำเข้าคราฟท์เบียร์ของบริษัทที่ได้ทำการฝึกสหกิจ จึงได้รวบรวมข้อมมูลในการจัดทำคู่มือโดยอ้างอิงการจัดทำ คู่มือการดำเนินงานตามมาตรฐานหรือ SOPs ในทำการศึกษาคู่มือการนำเข้าคราฟท์เบียร์ที่ผู้วิจัยเป็นผู้จัดทำ คู่มือเพื่อให้กลุ่มกลุ่มตัวอย่างทั้งสองทำแบบทดสอบหลังจากที่ได้ศึกษาคู่มือการนำเข้าคราฟท์เบียร์ที่ผู้วิจัยเป็นผู้จัดทำ กลุ่มตัวอย่างสามารถทำแบบทดสอบได้คะแนนมากขึ้นอย่างก้าวกระโดด โดยมีค่าเฉลี่ยอยู่ที่ 27 และ 29 คะแนนตามลำดับ และจากฐานนิยมที่แสดงว่ามีกลุ่มตัวอย่างหลายคนที่สามารถทำแบบทดสอบได้ทั้งหมดเต็ม 30 คะแนน จึงสามารถอนุมานได้ว่าคู่มือขั้นตอนการดำเนินการการนำเข้าคราฟท์เบียร์ ที่ผู้วิจัยได้จัดทำสามารถทำให้ผู้ที่ศึกษาได้รับความรู้ในด้านการนำเข้าคราฟท์เบียร์ได้ จากผลการวิจัยที่ได้มานี้เองสามารถนำไปต่อยอดเพื่อจัดทำคู่มือสำหรับวิธีการหรือขั้นตอนที่มีความซับซ้อนให้ง่ายต่อความเข้าใจของบุคคลทั่วไปได้ง่ายยิ่งขึ้น.
การเสนอแนวทางในการพัฒนาและสร้างความสัมพันธ์กับผู้ส่งมอบ (Supplier),"งานวิจัยครั้งนี้มีวัตถุประสงค์เพื่อเสนอแนวทางในในพัฒนาและสร้างความสัมพันธ์ที่เหนียวแน่นกับผู้ส่งมอบ (Supplier) ด้วยการประเมินการปฏิบัติงานและแบ่งเกรดผู้ส่งมอบ ซึ่งถือได้ว่าเป็นกระบวนการที่มีความสำคัญในการจัดซื้อจัดหาและเป็นส่วนหนึ่งในโซ่อุปทาน ที่มีผลกระทบโดยตรงต่อการดำเนินธุรกิจ ซึ่งมีปัจจัยในการประเมินผู้ส่ง) มีทั้งหมด 5 ปัจจัยหลัก 13 ปัจจัยรอง โดย 5 ปัจจัย คือ 1. ด้านคุณภาพของผลิตภัณฑ์ 2. ด้านการจัดส่ง 3. ด้านการบริหาร การแก้ไขปัญหาและความร่วมมือระหว่างองค์กร 4. ด้านความสามารถและสิ่งเกื้อหนุน 5. ด้านเอกสาร และแบ่งออกเป็น 4 เกรด คือ เกรด A, B, C และ D เพื่อปรับปรุงแก้ไขหรือชื่นชม ให้กำลังใจเพื่อสร้างแรงจูงใจ กระตุ้นเพื่อทำให้ผู้ส่งมอบพัฒนากระบวนการส่งมอบ และการจัดส่งสินค้า โดยใช้เครื่องมือแบบประเมินการปฏิบัติ (performance assessment form) ซึ่งมีวิธีพิจารณาประสิทธิภาพของผู้ส่งมอบมาประยุกต์ใช้ในการพิจารณาการทำงานของผู้ส่งมอบ สำหรับบริษัทกรณีศึกษาบริษัทผู้ผลิตสินค้าก๊อกน้ำ ฝักบัวและอุปกรณ์ในห้องน้ำ โดยแผนก TSL มีหน้าที่ในการประเมินขีดความสามารถของผู้ส่งมอบ โดยศึกษาข้อมูลและทำการเก็บข้อมูลเวลาการส่งมอบ คุณภาพของส่วนประกอบ (Component) ความถูกต้องของรายการสินค้าและฉลากและความถูกต้องของเอกสารที่ใช้ในการส่งมอบของผู้ส่งมอบ ในวันที่ 4 มกราคม 2565 จนถึงวันที่ 4 กุมภาพันธ์ 2565"
การพัฒนามาตรฐานรถขนส่งวัตถุอันตรายที่เข้ามาในคลังสินค้า,ดำเนินธุรกิจเป็นผู้นำเข้า และจัดจำหน่ายสินค้ากลุ่ม Chemical Solvent ซึ่งมีคลังสินค้าเพื่อใช้รับและจ่ายผลิตภัณฑ์ ภายในคลังสินค้าจะเป็นที่จัดเก็บผลิตภัณฑ์ประเภทของเหลวไวไฟ หากควบคุมไม่ดีอาจจะเกิดเพลิงไหม้ขึ้น จึงต้องมีการควบคุมดูแลในทุกกระบวนการ เริ่มตั้งแต่การรับผลิตภัณฑ์เข้ามาจนส่งถึงลูกค้า ซึ่งในขั้นตอนการรับผลิตภัณฑ์เคมีที่ขนส่งมาโดยรถขนส่งวัตถุอันตราย ในปัจจุบันยังไม่มีคู่มือมาตรฐานของรถที่จะเข้ามาส่งสินค้าภายในคลังที่เป็นเอกสารอย่างชัดเจน ดังนั้นผู้จัดทำจึงทำการศึกษามาตรฐานข้อกำหนดของรถขนส่งวัตถุอันตรายที่จะเข้ามาปฏิบัติงานภายในคลังสินค้า เพื่อพัฒนามาตรฐานของรถขนส่งที่จะเข้ามารับและส่งสินค้าภายในคลังสินค้า ป้องกันอันตรายที่จะเกิดอุบัติภัยร้ายแรงต่อชีวิตและทรัพย์สิน และรองรับการเติบโตขององค์กรในอนาคต โดยศึกษาข้อมูลที่เกี่ยวข้องกับข้อกำหนด และการควบคุมความปลอดภัยของรถขนส่งวัตถุอันตราย จากกรมควบคุมมลพิษ และกรมการขนส่งทางบก ซึ่งผู้วิจัยได้ทำการศึกษาตามหัวข้อ ดังนี้ ศึกษาหน้าที่ของพนักงานขับรถขนส่งวัตถุอันตราย ศึกษาหน้าที่ของพนักงานขับรถขนส่งวัตถุอันตราย ศึกษาเครื่องมือและอุปกรณ์เพื่อความปลอดภัย จากนั้นนำข้อมูลที่ได้จากการศึกษา สรุปออกมาในรูปแบบของ อินโฟกราฟิกส์ เพื่อให้สะดวกต่อการนำไปใช้งาน จากการศึกษาเพื่อพัฒนามาตรฐานรถขนส่งที่เข้ามาในคลังสินค้า พบว่า ผู้ประกอบการขนส่ง เป็นบุคคลที่มีความสำคัญในการส่งเสริมและควบคุมความปลอดภัยของรถขนส่งวัตถุอันตราย เพื่อให้การดำเนินการขนส่งวัตถุอันตรายเป็นไปอย่างปลอดภัย ดังนั้นผู้ประกอบการขนส่งวัตถุอันตรายจึงควรปฏิบัติหน้าที่ของตนอย่างถูกต้องและเคร่งครัด ต้องมีการขอใบอนุญาตประกอบการขนส่ง และติดตั้งเครื่องหมายและสัญลักษณ์ต่าง ๆ ตามที่กำหนด และต้องควบคุมพนักงานขับรถขนส่งวัตถุอันตรายให้เป็นไปตามข้อกำหนด โดยควรตระหนักถึงความสามารถในการขับรถ รวมถึงความรู้ที่เกี่ยวข้องและต้องใช้ในการปฏิบัติงาน นอกจากนี้ยังควรตระหนักถึงเครื่องมือและอุปกรณ์เพื่อความปลอดภัย โดยจัดเตรียมให้คนขับรถมีอุปกรณ์ป้องกันอันตรายส่วนบุคคลอย่างครบถ้วน รวมถึงอุปกรณ์ฉุกเฉินประจำรถ และสิ่งสำคัญที่รถขนส่งวัตถุอันตรายทุกคันต้องมีคือ ถังดับเพลิง เพื่อใช้สำหรับดับเพลิง กรณีเกิดเพลิงไหม้รถ เพื่อป้องกันอันตราย และลดการสูญเสียจากอุบัติเหตุต่าง ๆ
แนวทางการปรับปรุงกระบวนการการส่งเอกสารใบกำกับภาษีหรือใบแจ้งหนี้ แผนกจัดซื้อและสโตร์,การวิจัยครั้งนี้มีวัตถุประสงค์ เพื่อศึกษาขั้นตอนกระบวนการการจัดส่งใบกำกับภาษีหรือใบแจ้งหนี้ และเสนอแนวทางการลดขั้นตอนระยะเวลาของกระบวนการจัดส่งใบกำกับภาษีหรือใบแจ้งหนี้ไปยังแผนกบัญชีของแผนกจัดซื้อและสโตร์ บริษัท (ประเทศไทย) โดยมีการประยุกต์ใช้ทฤษฎีและหลักการการเขียนแผนภาพลำดับขั้นตอนการทำงาน เพื่อให้เห็นถึงกระบวนการในการทำงานแต่ละขั้นตอนที่ชัดเจนและหาข้อบกพร่องของปัญหาในขั้นตอนการทำงาน ร่วมกับการสร้างแผนภูมิการไหลเพื่อวิเคราะห์คุณค่าของกิจกรรมในแต่ละขั้นตอนก่อนและหลังการปรับปรุง โดยใช้หลักการ ECRS เพื่อค้นหาแนวทางการปรับปรุง เปลี่ยนแปลง และแก้ปัญหาด้วยการกำจัดส่วนที่ไม่จำเป็นออก การรวมกระบวนการทำงานเข้าด้วยกัน การจัดลำดับกระบวนการทำงาน และการทำขั้นตอนการทำงานให้เรียบง่าย เพื่อการปรับปรุงกระบวนการทำงานให้มีความรวดเร็วและจัดทำกระบวนการทำงานในรูปแบบใหม่ ผลการศึกษา พบว่า สามารถลดขั้นตอนการทำงานในการจัดส่งเอกสารใบกำกับภาษีหรือใบแจ้งหนี้ไปยังแผนกบัญชี ก่อนการปรับปรุงกระบวนการมีขั้นตอนทั้งหมด 22 ขั้นตอน เฉลี่ยเวลารวม 7.47 นาที/ฉบับ หลังการปรับปรุงกระบวนการมีขั้นตอนทั้งหมด 17 ขั้นตอน เฉลี่ยเวลารวม 6.27 นาที/ฉบับ โดยสามารถลดระยะเวลาได้ 1.20 นาที/ฉบับ ซึ่งในการปรับปรุงครั้งนี้เป็นมีการรวมขั้นตอนบางขั้นตอนที่สามารถทำงานร่วมกันได้มาอยู่ในขั้นตอนเดียวกันและกำจัดขั้นตอนที่ไม่จำเป็นออกไปจากกระบวนการทำงานซึ่งสามารถกำจัดขั้นตอนการทำงานไปได้ทั้งหมด 5 ขั้นตอน
การศึกษาเทคนิคการพยากรณ์ยอดขายสายไฟที่เหมาะสม,"จากสถานการณ์การแพร่ระบาดของเชื้อไวรัสโคโรนา 2019 (โควิด-19) ผู้คนลดการเดินทางเพื่อลดการแพร่ระบาดของเชื้อไวรัสโคโรนา ส่งผลกระทบภาคการผลิตของอุตสาหกรรมยานยนต์ บริษัทกรณีศึกษาซึ่งเป็นบริษัทผู้ผลิตสายไฟฟ้าในธุรกิจยานยนต์ได้รับผลกระทบจากความต้องการสั่งซื้อที่ผันผวนส่งผลต่อเนื่องต่อการบริหารจัดการสินค้าคงคลัง จึงเริ่มพัฒนาประสิทธิภาพในการพยากรณ์ยอดขายในอนาคต เพื่อลดต้นทุนในการจัดเก็บและเพิ่มความพึงพอใจของลูกค้า บริษัทกรณีศึกษาได้ใช้เทคนิค Simple moving average แบบใช้ข้อมูลย้อนหลัง 3 เดือนในการพยากรณ์ยอดขายในปัจจุบันและจะทำการจัดกลุ่มด้วยระบบเอบีซี (ABC Analysis) เพื่อกำหนดปริมาณสินค้าตามระดับความสำคัญ โดยสินค้ากลุ่ม A เป็นสินค้าที่สำคัญที่สุด เนื่องจากมียอดขายมากที่สุด โดยจะทำการผลิตสินค้ากลุ่มดังกล่าวในปริมาณมากที่สุดและจะจัดเก็บในบริเวณที่สะดวกต่อการเคลื่อนย้าย ผู้วิจัยจึงมีความสนใจในการศึกษาเทคนิคในการพยากรณ์ที่มีความเหมาะสมที่สุดเพื่อช่วยให้การพยากรณ์ยอดขายของบริษัทกรณีศึกษามีประสิทธิภาพมากขึ้น ผู้วิจัยได้เลือกเทคนิคการพยากรณ์ทั้งหมด 7 เทคนิค ได้แก่ 1. เทคนิค Naive Approach, 2. เทคนิค Simple Moving Average, 3. เทคนิค Weighted Moving Average, 4. เทคนิค Single Exponential Smoothing, 5. เทคนิค Double Exponential Smoothing, 6. เทคนิค Exponential Smoothing with Trend Adjustment และ 7. เทคนิค Exponential Smoothing Adjusted for Trend and Seasonal Variation (Winters’ Method) โดยใช้ข้อมูลยอดขายรายเดือนของสายไฟส่งออกต่างประเทศกลุ่ม A ซึ่งได้จากการจัดกลุ่มเอบีซี (ABC Analysis) นั้นก็คือสายไฟ Y1 และ Y2 โดยใช้ข้อมูลตั้งแต่เดือนมกราคม พ.ศ. 2562 ถึง เดือนธันวาคม พ.ศ. 2564 มาเป็นข้อมูลในการหาค่าพยากรณ์ จากนั้นนำค่าพยากรณ์ของแต่ละเทคนิคมาทำการหาค่าเฉลี่ยของค่าสัมบูรณ์ร้อยละความคลาดเคลื่อน (MAPE) โดยใช้ข้อมูลยอดขายของเดือนมิถุนายน ถึง เดือนธันวาคม ปี พ.ศ. 2564 มาหาเทคนิคการพยากรณ์ที่ได้ค่า MAPE ต่ำที่สุดซึ่งเป็นเทคนิคการพยากรณ์ที่เหมาะสมที่สุดสำหรับข้อมูล โดยจากการคำนวณหาค่า MAPE เทคนิค Exponential Smoothing with Trend Adjustment ได้ค่า MAPE ที่ต่ำที่สุด ซึ่งได้ค่า MAPE ของค่าพยากรณ์สายไฟ Y1 เท่ากับร้อยละ 38.90 และสายไฟ Y2 เท่ากับร้อยละ 34.75"
การเพิ่มประสิทธิภาพกระบวนการทำงานภายในแผนกส่งออก,โครงงานฉบับนี้เป็นส่วนหนึ่งของวิชา สหกิจศึกษา 91030459 (Cooperative Education) ที่เป็นโอกาสให้นิสิตปฏิบัติงานกับสถานประกอบการจริง การฝึกงานในครั้งนี้ผู้วิจัยได้เลือกหัวข้อ การเพิ่มประสิทธิภาพกระบวนการทำงานภายในแผนกส่งออก โดยมีวัตถุประสงค์เพื่อศึกษาขั้นตอนการทำงานภายในแผนกส่งออกและเพื่อศึกษาปัญหาในขั้นตอนการทำงานภายในแผนกส่งออกและเพื่อเสนอแนวทางในการเพิ่มประสิทธิภาพในขั้นตอนการทำงานให้กับแผนกส่งออก จากการที่ได้เข้าไปปฏิบัติงานในโครงการสหกิจศึกษา ณ ผู้วิจัยได้รับมอบหมายให้ปฏิบัติหน้าที่ในแผนก Warehouse & Export ซึ่งมีความรับผิดชอบในการคีย์ข้อมูลเอกสาต่าง ๆ ดังนั้นผู้วิจัยจึงศึกษาเกี่ยวกับปัญหาในการดำเนินงานภายในแผนกส่งออกที่มีการดำเนินงานที่ซ้ำซ้อนกันในขั้นตอน เดิม ๆ และมีการใช้ปริมาณกระดาษในการจัดทำเอกสารส่งออกเป็นจำนวนมาก โดยทำการรวบรวมข้อมูลกระบวนการทำงานทั้งหมดตั้งแต่วางแผนการทำงานตลอดจนจัดทำเอกสารส่งออกรวมไปถึงขั้นตอนสุดท้ายปล่อยตู้ออกจากโรงงานและทำการเปรียบเทียบก่อนและหลังปรับปรุง พบว่าสามารถลดจำนวนปริมาณของกระดาษที่ใช้ในการจัดทำเอกสารส่งออกได้
การเพิ่มประสิทธิภาพการปฏิบัติการงานขาออก,"งานวิจัยนี้มีวัตถุประสงค์เพื่อศึกษากระบวนการทำงาน ปรับปรุงการจัดวางตำแหน่งของศูนย์ไปรษณีย์ปลายทางและเพิ่มประสิทธิภาพการปฏิบัติการงานขาออก กรณีศึกษา ที่ทำการไปรษณีย์ลำดวน ทำการวิเคราะห์ข้อมูลโดยใช้เทคนิค (Why-Why Analysis) และแผนผังก้างปลา (Fishbone Diagram) เพื่อหาสาเหตุของปัญหาและแก้ไขปรับปรุงการจัดวางตำแหน่งศูนย์ไปรษณีย์ปลายทางโดยการวิเคราะห์แบบ (ABC Analysis) แบ่งกลุ่มตามจำนวนพัสดุของแต่ละศูนย์ไปรษณีย์ปลายทางเรียงลำดับจากศูนย์ที่มีจำนวนพัสดุมากไปน้อย แบ่งออกเป็น 3 กลุ่ม คือ A, B และ C ตามลำดับจำนวนพัสดุ วิเคราะห์พื้นที่ปฏิบัติงานเพื่อจัดวางตำแหน่งศูนย์ไปรษณีย์ปลายทางได้อย่างเหมาะสม จัดหากระบะสำหรับคัดแยกพัสดุ จัดทำป้ายบงชี้ศูนย์ไปรษณีย์ปลายทาง และจัดทำรถเข็นสำหรับการปฏิบัติการงานขาออก เพื่อให้เกิดประสิทธิภาพมากขึ้นในการปฏิบัติงาน จากการเปรียบเทียบกระบวนการทำงานก่อนและหลังปรับปรุง โดยใช้แผนภูมิการไหลของงาน (Flow Process Chart) ช่วยลดระยะเวลาการปฏิบัติงานและเพิ่มขั้นตอนการทำงาน 2 ขั้นตอน เพื่อเพิ่มประสิทธิภาพกระบวนการทำงาน จาก 12 ขั้นตอน เป็น 14 ขั้นตอน โดยเวลาการทำงานทั้งหมดก่อนปรับปรุงใช้เวลา 423 นาที 55 วินาที และหลังปรับปรุงใช้เวลา 409 นาที 55 วินาที ทำให้เวลาลดลง 16 นาที 20 วินาที"
การปรับปรุงกระบวนการคลังสินค้า,การวิจัยครั้งนี้เป็นการศึกษาเรื่องการปรับปรุงกระบวนการคลังสินค้า กรณีศึกษา บริษัทตัวแทนผู้ส่งสินค้า โดยมีวัตถุประสงค์เพื่อศึกษากระบวนการในการบริหารจัดการคลังสินค้า และศึกษาปัญหาที่เกิดขึ้นและวิเคราะห์หาสาเหตุ เพื่อหาวิธีการแก้ไขปัญหาและลดความผิดพลาดในการบริหารจัดการคลังสินค้า การบริหารจัดการระบบคลังสินค้า ของบริษัทกรณีศึกษาในปัจจุบันประสบปัญหาในการจัดการคลังสินค้าเกิดขึ้นเป็นจำนวนมาก เช่น การหยิบสินค้าผิดจำนวน พนักงานวางของผิดตำแหน่ง การทำเอกสารผิดพลาด เป็นต้น จากความผิดพลาดเหล่านี้ทำให้สินค้าโดนตีกลับจากปลายทาง และส่งผลให้เกิดต้นทุนในการขนส่งที่เพิ่มขึ้นจากการตีกลับของสินค้า คณะผู้วิจัยได้นำปัญหาที่เกิดขึ้นไปวิเคราะห์หาสาเหตุโดยใช้เทคนิค Why-Why Analysis ทำให้ทราบถึงสาเหตุของปัญหาที่เกิดขึ้นในกระบวนการจัดการคลังสินค้า โดยพบว่าปัญหาหลักที่เกิดขึ้นคือ การจัดการคลังสินค้าไม่เป็นระบบ คณะผู้วิจัยจึงนำปัญหาหลักนี้มาวิเคราะห์ต่อโดยใช้เครื่องมือแผนผังก้างปลา (Fishbone Diagram) จากนั้นได้ทำการเก็บรวบรวมและบันทึกข้อมูล รวมไปถึงระยะเวลาในการทำงานของแต่ละขั้นตอน เพื่อนำแนวทางการแก้ไขปัญหาที่ได้จากการใช้เครื่องมือวิเคราะห์ปัญหาด้วยเทคนิค (Why-Why Analysis) และแผนผังก้างปลา (Fishbone Diagram) มาปรับปรุงขั้นตอนในกระบวนการทำงาน โดยเขียนเป็นแผนภาพกระบวนการไหล (Flow Process Chart) จากการเปรียบเทียบกระบวนการทำงานการจัดการสินค้าพบว่า สามารถลดระยะเวลาการปฏิบัติงาน และเพิ่มขั้นตอนการทำงาน 1 ขั้นตอน เพื่อลดความผิดพลาดจาก 9 ขั้นตอนเป็น 10 ขั้นตอน โดยเวลาการทำงานทั้งหมดก่อนปรับปรุงใช้เวลา 76 นาที และหลังปรับปรุงใช้เวลา 68 นาที ทำให้เวลาลดลง 8 นาที คิดเป็นร้อยละ 10.53
การศึกษาและหาแนวทางเพิ่มประสิทธิภาพกระบวนการจัดทำ Vanning Plan,งานวิจัยนี้มีวัตถุประสงค์เพื่อศึกษากระบวนการทำ Vanning Plan และเพื่อศึกษาปัญหาและหาแนวทางในการจัดทำ Vanning Plan ให้มีประสิทธิภาพ โดยการวิเคราะห์กระบวนการทำ Vanning Plan ทำให้พบปัญหาการจัดทำ Vanning Plan ไม่ทันเวลา ผู้วิจัยจึงใช้แผนผังก้างปลา (fishbone diagram) และแนวคิดวงจรคุณภาพเดมมิ่ง (PDCA) มาประยุกต์ใช้ในการหาสาเหตุและแนวทางในการแก้ไขปัญหาที่เกิดขึ้น โดยได้ทำไฟล์เอกสารชื่อว่า Master New VanPlan Form เข้ามาช่วยในการคำนวณและจัดทำรูปภาพพาเลทจำลองลงในตู้คอนเทนเนอร์ ผลของการดำเนินงานพบว่าสามารถลดปัญหาในการจัดทำ Vanning Plan ไม่ทันเวลาได้ โดยไม่พบปัญหาในการจัดทำ Vanning Plan ไม่ทันเวลา หรือคิดเป็น 100% เมื่อนำไปเปรียบเทียบกับสองเดือนย้อนหลัง
การศึกษาเรื่องความพึงพอใจของประชาชนที่มาขอรับบริการสำนักงานสรรพากรพื้นที่สาขาเมืองชลบุรี,"งานวิจัยนี้ได้ศึกษา ""ความพึงพอใจของประชาชนที่มาขอรับบริการ 2"" วัตถุประสงค์ของการศึกษา 1)เพื่อศึกษาความพึงพอใจของประชาชนที่มีต่อการให้บริการ ด้านการให้บริการของเจ้าหน้าที่,ด้านกระบวนการ/ขั้นตอนการให้บริการและ ด้านสิ่งอำนวยความสะดวกของงานแบบแสดงรายการภาษี 2)เพื่อเปรียบเทียบความพึงพอใจของประชาชนที่มาขอรับบริการข้อมูลสำเนาแบบแสดงรายการภาษีสำนักงานสรรพากรพื้นที่สาขาเมืองชลบุรี จำแนกเพศ อายุ รายได้เฉลี่ยต่อเดือน และอาชีพ การวิเคราะห์โดยใช้ข้อมูลสถิติพรรณนา ได้แก่ ค่าร้อยละ ค่าเฉลี่ย ส่วนเบี่ยงเบนมาตรฐาน มีการทดสอบสมมติฐานเพื่อวิเคราะห์ข้อมูลส่วนบุคคลกับความพึงพอใจของประชาชนที่มาขอรับบริการ โดยใช้ค่าสถิติ t-test และค่าสถิติ ANOVA"
การปรับปรุงประสิทธิภาพจากระบบขนส่งสาธารณะสู่การใช้ขนส่งภายในองค์กร,ในการศึกษาวิจัยฉบับนี้มีวัตถุประสงค์เพื่อ 1) เพื่อศึกษาขั้นตอนกระบวนการในการนำเข้า-ส่งออก และเอกสารที่ใช้ในการนำเข้าส่งออก และ 2) เพื่อศึกษากระบวนการทำงานของบริษัทตั้งแต่เริ่มต้นกระบวนการจนสิ้นสุดกระบวนการ โดยทำการสัมภาษณ์บุคลากรของบริษัท เพื่อนำข้อมูลที่ได้มาวิเคราะห์เชิงคุณภาพ ผลการศึกษาพบว่าเป็นไปตามวัตถุประสงค์ตามที่ตั้งไว้ เข้าใจกระบวนการทำงาน และการประสานงานกันของแต่ละฝ่าย หน้าที่ที่แต่ละฝ่ายรับผิดชอบ และได้นำข้อมูลที่วิเคราะห์แล้วมาทำการเผยแพร่ความรู้ในเรื่องของกระบวนการในการนำเข้า การส่งออกสินค้าให้แก่ผู้ที่สนใจที่จะศึกษาต่อไป
การพัฒนาโปรแกรมการจัดตารางเวลาการทำงานของพนักงานขับรถโดย VBA,งานวิจัยนี้มีวัตถุประสงค์เพื่อพัฒนาโปรแกรมการจัดตารางเวลาการทำงานของพนักงานขับรถโดยใช้ VBA บนโปรแกรม Microsoft Excel เพื่อพัฒนาการจัดตารางเวลาการทำงานของพนักงานขับรถ ชลิตารุ่งเรือง ให้เป็นระบบ และมีประสิทธิภาพมากขึ้น จากการวิเคราะห์ข้อมูลทำให้เห็นถึงปัญหาของงานวิจัยนี้ ได้แก่ ความล่าช้าในการจัดตารางเวลาการทำงานของพนักงานขับรถ ความปลอดภัยในการทำงาน และความเสมอภาคแก่พนักงานขับรถ จากการเปรียบเทียบการจัดตารางเวลาการทำงานของพนักงานขับรถรูปแบบเดิมโดยใช้โปรแกรม Microsoft Excel และการจัดตารางเวลาการทำงานของพนักงานขับรถรูปแบบใหม่โดยใช้ VBA ร่วมกับโปรแกรม Microsoft Excel แสดงให้เห็นว่าการจัดตารางเวลาการทำงานของพนักงานขับรถแบบใหม่สามารถช่วยลดระยะเวลาในการจัดตารางเวลาการทำงานได้รวดเร็วอย่างเห็นได้ชัด อีกทั้งยังสามารถจัดตารางเวลาการทำงานได้อย่างเหมาะสม มีความเท่าเทียมแก่พนักงานขับรถในเรื่องของค่าแรงงาน ระยะเวลาในการทำงาน รวมถึงช่วยให้การจัดตารางเวลาการทำงานของพนักงานขับรถให้มีความเป็นระบบมากขึ้น มีรูปแบบการใช้งานที่ง่าย และสะดวกแก่ผู้จัดตารางเวลาการทำงาน
การศึกษากระบวนการรับสินค้า,"วิจัยเรื่อง “การศึกษากระบวนการรับสินค้า กรณีศึกษา สาขา Bangbor Logistics Centre (YBLC)” ได้มุ่งทำการศึกษากระบวนการรับสินค้าของแต่ละกลุ่มประเทศ ในคลังสินค้า 2 โดยมีวัตถุประสงค์เพื่อศึกษากระบวนการในการรับสินค้าของแต่ละกลุ่มประเทศ, วิเคราะห์และเปรียบเทียบข้อแตกต่างในกระบวนการรับสินค้าของแต่ละกลุ่มประเทศ, วิเคราะห์ปัญหา ข้อควรระวัง และเสนอ แนวทางการแก้ไขในกระบวนการรับสินค้าของแต่ละกลุ่มประเทศ จากการศึกษาพบว่าสินค้าจะถูกแบ่งออกเป็น 3 กลุ่มประเทศ ได้แก่ กลุ่ม A, กลุ่ม B และ กลุ่ม C โดยมีกระบวนการในการรับเข้าที่มีรูปแบบการดำเนินงานที่ชัดเจนและเป็นไปในทิศทางเดียวกัน โดยจะแตกต่างกันเพียง 2 ขั้นตอน คือขั้นตอนการเคลื่อนย้ายสินค้าจาก Staging Area ไปยังพื้นที่ Receiving Area ซึ่งสินค้าที่มาจากประเทศกลุ่ม C จะต้องทำการติดป้ายหมายเลข Pallet กำกับไว้เนื่องจากมีการรับสินค้าเข้าระบบโดยการปริ้น Label จากคอมพิวเตอร์ และขั้นตอนการรับสินค้าเข้าระบบ โดยสินค้าที่มาจากประเทศกลุ่ม A และประเทศกลุ่ม B จะใช้เครื่อง Mobile Printer และ Scanner ส่วนสินค้าที่มาจากประเทศกลุ่ม C จะรับสินค้าเข้าระบบโดยการปริ้น WH Label ออกจากระบบ Sub System ในคอมพิวเตอร์ เนื่องจากเทคโนโลยีและโปรแกรมที่ใช้ในการรับสินค้ายังไม่สามารถรองรับได้ จากการศึกษาดังกล่าวยังทำให้พบปัญหาที่อาจเกิดขึ้นในอนาคตและข้อควรระวัง คือ 1. การติด Label ผิด Part และ 2. การจัดเก็บสินค้าผิด Location โดยผู้วิจัยได้นำหลักแนวคิดการควบคุมด้วยการมองเห็น (Visual Control) มาประยุกต์ใช้ในการเสนอแนวทางการแก้ไข คือจัดทำสัญลักษณ์บ่งชี้ความแตกต่างเพื่อให้ง่ายต่อการมองเห็น ส่งผลให้เกิดความผิดพลาดในกระบวนการทำงานน้อยลง"
การสำรวจรายการที่มีการแก้ไขบนใบตราส่งสินค้าทางอากาศ,"งานวิจัยเรื่อง “การสำรวจรายการที่มีการแก้ไขบนใบตราส่งสินค้าทางอากาศ” มีวัตถุประสงค์เพื่อสำรวจความถี่ของรายการต่าง ๆ บนใบตราส่งสินค้าทางอากาศที่ถูกแก้ไข เพื่อวิเคราะห์หาปัจจัยที่สามารถทำให้เกิดความผิดพลาดบนใบตราส่งสินค้าทางอากาศ และเพื่อหาแนวทางในการป้องกันความเสี่ยงอาจเกิดขึ้นร่วมถึงให้ข้อเสนอแนะที่เป็นประโยชน์ต่อผู้ประกอบการและลูกค้าที่ใช้บริการขนส่งสินค้าทางอากาศ กลุ่มตัวอย่างในการวิจัยครั้งนี้ คือ กลุ่มลูกค้าที่มาใช้บริการของบริษัทฮาร์เปอร์สเฟรท ในปี พ.ศ. 2564 ที่มีรายแก้ไขบนใบตราส่งสินค้าทางอากาศ ข้อมูลที่ได้เป็นข้อมูลของแผนก Stock Air Waybill ที่มีการเก็บรวบรวมไว้ แล้วนำวิเคราะห์ข้อมูลซึ่งจะแบ่งออกเป็น 2 ส่วน คือ รายการต่าง ๆ บนใบตราส่งสินค้าทางอากาศที่ถูกแก้ไข จะวิเคราะห์ข้อมูลโดยการแจกแจงความถี่และหาค่าร้อยละ และวิเคราะห์หาปัจจัยที่ทำให้เกิดความผิดพลาดบนใบตราส่งสินค้าทางอากาศโดยใช้เครื่องมือ Why Why Analysis จากการวิเคราะห์พบว่าความถี่ของรายการที่ถูกแก้ไขบนเอกสารใบตราส่งสินค้าทางอากาศสูงสุด 4 รายการแรก ได้แก่ FUEL CHARGE จำนวน 63 ครั้ง คิดเป็นร้อยละ 15.67 ลำดับถัดมา คือ RATE CHARGE จำนวน 56 ครั้ง คิดเป็นร้อยละ 13.93, CRISIS CHARGE จำนวน 51 ครั้ง คิดเป็นร้อยละ 12.69 และ CWT จำนวน 42 ครั้ง คิดเป็นร้อยละ 10.45 และจากการวิเคราะห์หาปัจจัยที่ทำให้เกิดการแก้ไขบนใบตราส่งสินค้าทางอากาศโดยใช้เครื่องมือ Why Why Analysis พบว่าปัจจัยที่ทำให้เกิดการแก้ไขบนใบตราส่งสินค้าทางอากาศ คือ การขาดการอบรม การเปลี่ยนแปลงค่าธรรมเนียมต่าง ๆ ของสายการบิน และขาดการตรวจสอบข้อมูลให้เรียบร้อย"
การประยุกต์ใช้ระบบ ENTERPRISSE INFORMATION MANAGEMENT (EIM) เพื่อการจัดการเอกสาร,"งานวิจัยนี้มีวัตถุประสงค์ เพื่อศึกษาเกี่ยวกับคุณสมบัติความสามารถ ประโยชน์และผลกระทบ ของระบบ Enterprise Information Management (EIM) และจัดทำเอกสารให้อยู่ในรูปแบบเอกสารอิเล็กทรอนิกส์ ซึ่งการศึกษาในครั้งนี้จะสามารถเพิ่มประสิทธิภาพในการจัดเก็บสืบค้นข้อมูลใน รูปเอกสารภายในองค์กรรวมทั้งเพิ่มขีดความสามารถในการจัดการงานด้านเอกสารให้มีความ สะดวกรวดเร็วมีประสิทธิภาพมากขึ้นและช่วยลดปัญหาด้านการจัดเก็บการสูญหายของเอกสาร การสืบค้นข้อมูลเอกสารลดปริมาณการใช้กระดาษและแฟ้มจัดเก็บเอกสารในโครงงานนี้จึงได้มีแนวคิดที่จะประยุกต์ใช้ระบบ Enterprise Information Management (EIM) เข้ามาช่วยในการทำงาน จากเดิมที่ทำงานในรูปแบบของกระดาษ เปลี่ยนเป็นการ ทำงานในรูปแบบของไฟล์อิเล็กทรอนิกส์ เพื่อช่วยให้การจัดการงานทางด้านเอกสารสามารถ ทำงานได้อย่างมีประสิทธิภาพ รวดเร็วมากยิ่งขึ้นและยังสามารถลดพื้นที่ในการจัดเก็บเอกสารอีกด้วยผลของการดำเนินงานพบว่าสามารถประหยัดเวลาและสามารถลดขั้นตอนในการทำงานและยังสามารถเพิ่มประสิทธิภาพในการทำงานได้มากขึ้นโดยจากเดิมมีทั้งหมด 5 ขั้นตอน ใช้เวลา 178 นาที คิดเป็น % อยู่ที่ 1.12 พอมีการนำแนวคิดแบบลีนเข้ามาใช้พบว่าสามารถลดได้เป็น 2 ขั้นตอน ใช้เวลา 2 นาที คิดเป็น % อยู่ที่ 50 และสามารถลดค่าใช้จ่ายและจำนวนวัสดุในการใช้งาน จากเดิมใช้กระดาษ 12,000 แผ่น ลดเหลือเป็น 6,000 แผ่น ค่ากระดาษจากเดิม 1,380,000 บาท ลดเหลือ 690,000 บาท"
การตัดสินใจสำหรับการเลือกเทคโนโลยีมาประยุกต์ใช้ในอุตสาหกรรรมชิ้นส่วนยานยนต์เพื่อเพิ่มประสิทธิภาพ โดยใช้กระบวนการลำดับชั้นเชิงวิเคราะห์แบบฟัซซี่,งานวิจัยฉบับนี้มีวัตถุประสงค์เพื่อจัดลำดับปัจจัยสำคัญในการคัดเลือกเทคโนโลยีกรณีศึกษาโรงงานอุตสาหกรรมยานยนต์ เพื่อการตัดสินใจเลือกเทคโนโลยีไปปรับใช้เพื่อแก้ไขปัญหาและเพิ่มประสิทธิภาพทั้งสิ้น 5 กลุ่ม ได้แก่ Electronic Data Interchange Global Positioning System Transportation Management System Enterprise Resource Planning และ Warehouse Management System ขั้นตอนการดำเนินงานวิจัยประกอบด้วยการเก็บรวบรวมความคิดเห็นของผู้เชี่ยวชาญโดยใช้แบบสอบถามตามหลักการของเทคนิคกระบวนการวิเคราะห์เชิงลำดับชั้น โดยมี 3 ปัจจัยหลัก ได้แก่ เทคโนโลยีการสื่อสาร เทคโนโลยีการขนส่ง และเทคโนโลยีการจัดการคลังสินค้า และปัจจัยรอง 7 ปัจจัย ได้แก่ การส่งเอกสารระหว่างองค์กร การติดต่อสื่อสารระหว่างองค์กรกับลูกค้า ขนส่งที่รวดเร็วประหยัดเวลา การคาดการณ์ในข้อมูลการขนส่ง ขนส่งที่เป็นมิตรต่อสิ่งแวดล้อม การเพิ่มระสิทธิภาพการปฏิบัติตามคำสั่ง และการลดความผิดพลาด จากนั้นวิเคราะห์ค่าน้ำหนักความสำคัญแต่ละปัจจัยและกำหนดค่าระดับคะแนนของแต่ละกลุ่มเทคโนโลยีเพื่อนำมาตัดสินใจเลือกกลุ่มเครื่องเทคโนโลยีที่เหมาะสม ผลการศึกษาพบว่าปัจจัยหลักสำคัญที่มีอิทธิพลต่อการตัดสินใจเลือกเทคโนโลยี จากเทคโนโลยีการสื่อสาร (0.553) เทคโนโลยีการขนส่ง (0.282) และเทคโนโลยีการจัดการคลังสินค้า (0.154) สำหรับปัจจัยรองเรียงลำดับผลการออกเครื่องจักรเรียงลำดับความสำคัญจากมากไปหาน้อยสามอันดับแรก ได้แก่ การคาดการณ์ในข้อมูลการขนส่ง (0.804) การส่งเอกสารระหว่างองค์กร (0.773) และการขนส่งที่รวดเร็ว ประหยัดเวลา (0.608) เมื่อนำค่าน้ำหนักความสำคัญแต่ละปัจจัยมาพิจารณาร่วมกับค่าระดับคะแนนแต่ละกลุ่มเทคโนโลยีทำให้ทราบว่าเทคโนโลยี Electronic Data Interchange ควรถูกเลือกพิจารณาเป็นอันดับแรกในการนำมาปรับใช้ในองค์กรเพื่อการแก้ไขปัญหา และการเพิ่มประสิทธิภาพ
การเพิ่มประสิทธิภาพการจัดการพื้นที่โรงพักสินค้าในสถานการณ์การแพร่ระบาดไวรัส COVID-19,การวิจัยนี้มีวัตถุประสงค์ คือ 1. เพื่อศึกษาผลกระทบของจากเหตุการณ์การระบาดของ COVID-19 ต่อการจัดการพื้นที่ของโรงพีกสินค้า 2. เพื่อศึกษาและนำเสนอแนวทางในการหามาตรการป้องกันที่ปลอดภัยในพื้นที่โรงพักสินค้า ในสถานการณ์การระบาดของ COVID-19 3. เพื่อศึกษาแนวทางมาตรการป้องกันที่ปลอดภัยในพื้นที่โรงพักสินค้า ในสถานการณ์การระบาดของ COVID-19 โดยการวิจัยครั้งนี้ใช้วิธีการดำเนินการวิจัยเป็นการวิจัยเชิงเอกสาร ที่ประกอบไปด้วยบทความและวรรณกรรมที่เกี่ยวข้องและสอดคล้องกับวัตถุประสงค์ของการวิจัยประกอบด้วย บทความวิจัยเชิงวิชาการที่ได้รับการตีพิมพ์เผยแพร่ เอกสารเผยแพร่ของภาครัฐที่เกี่ยวข้อง ข้อมูลเชิงนโยบายที่เกี่ยวข้องกับงานวิจัย ผลของการวิจัยพบว่า การศึกษาค้นคว้า เชิงวิจัยเชิงเอกสาร DOCUMENTARY RESEARCH จากบทความและวรรณกรรมแสดงให้เห็นถึง การจัดการพื้นที่โรงพักสินค้าในสถานการณ์การแพร่ระบาดไวรัส COVID-19 ส่งผลต่อภาวะเศรษฐกิจโลกในสถานการณ์ COVID 19 โดยเฉพาะธุรกิจการนำเข้าและส่งออก มีการผันผวนอย่างมากถึงแม้จะได้รับผลกระทบที่มากมายแต่การบริโภคและการต้องการสินค้าก็ยังมี ดังนั้นการบริการจัดการพื้นที่โรงพักสินค้าที่ดีและมีประสิทธิภาพยังคงเป็นพื้นฐานสำคัญในการรองรับสินค้า ผู้วิจัยจึงได้ศึกษา เกี่ยวกับแนวทางในการแก้ไขปัญหาพื้นที่โรงพักสินค้าของบริษัท พีเอส กำจัด ซึ่งมีทั้งหน่วยงานภาครัฐและเอกชนที่เป็นตัวขับเคลื่อน และผู้ที่มีส่วนได้ส่วนเสีย ในผลกระทบ จากอุตสาหกรรมพาณิชย์นาวี เพื่อพร้อมรับมือกับเศรษฐกิจ ที่ผันผวนของโลก และเพิ่มประสิทธิภาพของเศรษฐกิจอุตสาหกรรมพาณิชย์นาวีไทยให้พัฒนามีขีดความสามารถในการแข่งขันในอุตสาหกรรมพาณิชย์นาวีในระดับสากลได้ ซึ่งจะนำไปสู่การกำหนดนโยบายที่เหมาะสม และสามารถนำไปสู่การปฏิบัติได้อย่างเป็นรูปธรรมเพื่อเป็นแนวทางแก้ปัญหาไปต่อไป
แนวทางการเพิ่มประสิทธิภาพการจัดเก็บสินค้า IT,การศึกษางานวิจัยในครั้งนี้มีวัตถุประสงค์เพื่อศึกษาสถิติในการทำงานของคนขับรถโฟล์คลิฟท์ ที่ใช้สำหรับเคลื่อนย้ายสินค้าจากพื้นที่บริเวณหน้าท่ารับ (รับเข้า) ไปจัดเก็บยังพื้นที่จัดเก็บสินค้า และศึกษาเวลาเฉลี่ยในการทำงานของคนขับรถที่ใช้ในการลากสินค้าออกจากพื้นที่รับเข้าไปจัดเก็บตามโซนต่างๆภายใน 1 วันของบริษัท เอสไอเอสดิสทริบิวชั่น เพื่อเป็นแนวทางการเพิ่มประสิทธิภาพ ในการเคลื่อนย้ายสินค้าเพื่อการจัดเก็บ โดยมีการศึกษาวิจัยคือ ศึกษาเอกสารงานวิจัยต่างๆ ที่เกี่ยวข้องกับแนวทางการเพิ่มประสิทธิภาพในการเคลื่อนย้ายสินค้า การลงพื้นที่เพื่อเก็บข้อมูลที่ได้จากการทำงานจริง เพื่อศึกษาปริมาณงานที่คนขับรถโฟล์คลิฟท์ทำได้ ลักษณะและขั้นตอนในการทำงาน เส้นทางการเคลื่อนย้ายสินค้าของรถ ระยะเวลาเฉลี่ยในการทำงาน โดยการนำแนวคิด Fast-Slow Moving มาประยุกต์ใช้ในการออกแบบรูปแบบการทำงานขึ้นมาใหม่ เพื่อที่จะช่วยลดความศูนย์เปล่าของเวลาที่เกิดจากเคลื่อนย้ายสินค้า
คู่มือการปฏิบัติงานของแผนก Customer Service โดยระบบ Play Work,"บทคัดย่อ เป็นผู้ให้บริการด้านโลจิสติกส์ประกอบธุรกิจ Freight Forwarder บริการการนำเข้า-ส่งออกสินค้า ขนส่งและขนถ่ายสินค้า ทั้งทางบก-น้ำ-อากาศ ภายในและระหว่างประเทศรวมไปถึงการขนส่งคนโดยสาร ก่อตั้งขึ้นเมื่อวันที่ 20 มกราคม 2563 ทุนจดทะเบียน 9,000,000 บาท จำกัดเป็นผู้ให้บริการด้าน Logistics โดยมีสาขาอยู่ทั่วทุกมุมโลกและได้เข้ามาลงทุนในไทยเมื่อปี 2563 จากการที่ได้ปฏิบัติสหกิจศึกษาในบริษัท จำกัดได้รับมอบหมายให้ปฏิบัติหน้าที่ในแผนก Customer Service ได้พบว่าในส่วนของขั้นตอนการจัดทำเอกสาร มีรายละเอียดและขั้นตอนที่มาก ซับซ้อน ต้องใช้ความละเอียดรอบคอบในการกรอกข้อมูล จึงได้ทำการศึกษาปัญหาและอุปสรรคที่เกิดขึ้นของขั้นตอนการออกเอกสาร และนำปัญหามาปรับปรุงแก้ไขโดยจัดทำ เป็นคู่มือการปฏิบัติงานของแผนก Customer Service โดยระบบ Play Workโดยมีวัตถุประสงค์เพื่อลดความผิดพลาดและลดระยะเวลาในการจัดทำเอกสารและกรอกข้อมูลต่าง ๆ และเพื่อให้พนักงานใหม่ที่เข้ามาสามารถนำคู่มือมาศึกษาเป็นแนวทางในการทำงาน เพื่อเพิ่มประสิทธิภาพในการดำเนินงานได้อย่างถูกต้องและเพิ่มประสิทธิภาพองค์กรด้วยซึ่งงานวิจัยฉบับนี้เป็นคู่มือสำหรับแผนก Customer Service ที่อธิบายขั้นตอนการจัดทำเอกสาร ซึ่งจะอธิบายแบ่งออกเป็นขั้นตอนตั้งแต่การได้รับเอกสารสิ้นสุดจนถึงการจัดทำ เอกสารอย่างสมบูรณ์ เพื่อเป็นประโยชน์แก่ผู้ปฏิบัติงานในส่วนนี้ หลังจากจัดทำคู่แล้วได้มีการทำแบบสอบถาม โดยการประเมินระดับความพึงพอใจทั้งหมด 3 ด้านทั้ง 3 ด้านอยู่ในระดับมาก ผลของค่าเฉลี่ยแต่ละด้านคิดเป็น ร้อยละมีดังนี้ 1.ด้านเนื้อหามีความพึงพอใจคิดเป็นร้อยละ 75.33 2.ด้านประสิทธิภาพมีความพึงพอใจคิดเป็นร้อยละ 73.81 3.ด้านประโยชน์ต่อการใช้งาน มีความพึงพอใจคิดเป็นร้อยละ 74.67"
ศึกษาวิธีการปรับปรุงข้ันตอนการปฏิบัติงานของคลังสินค้าเก็บสติ๊กเกอร์เพื่อเสนอแนวทางในการแก้ไข,งานวิจัยนี้ เป็นการศึกษาวิธีการปรับปรุงขั้นตอนการปฏิบัติงานของคลังสินค้าเก็บสติ๊กเกอร์ เพื่อวิเคราะห์ปัญหาและเสนอแนวทางในการแก้ไข ในขั้นตอนการเก็บรวบรวมข้อมูลจะทำการเก็บข้อมูล 2 ส่วน คือ ขั้นตอนการรับสติ๊กเกอร์เข้าคลังและขั้นตอนการเบิกสติ๊กเกอร์ออกจากคลัง จากการลงพื้นที่เก็บข้อมูล พบว่าปัญหาส่วนใหญ่เกิดขึ้นในขั้นตอนการเบิกจ่ายสติ๊กเกอร์ไม่ได้มีการตัดสต๊อก สินค้าเมื่อมีการเบิกออก ส่งผลทำให้ต้องตรวจนับสินค้าเดือนละ 4-5 ครั้งและใช้เวลานับในแต่ละครั้ง 6-8 ชั่วโมง รวมไปถึงเอกสารในการเบิกสินค้ายังขาดรายละเอียดที่สำคัญหลายอย่าง ในการวิจัยครั้งนี้จึงได้นำทฤษฎี Fish Bone Diadram เข้ามาช่วยในการวิเคราะห์ปัญหาและทฤษฎีการจัดการคลังสินค้าเข้ามาช่วยในการเสนอแนวทางในการแก้ไขปัญหา ในขั้นตอนการเสนอแนวทางแก้ไขจะทำการเปรียบเทียบขั้นตอนการปฏิบัติงานก่อนปรับปรุงและขั้นตอนการปฏิบัติงานหลังปรับปรุง ผลการวิจัยแสดงให้เห็นว่า จำนวนครั้งในการเช็คสต๊อกสินค้าต่อหนึ่งเดือนก่อนปรับปรุงอยู่ที่อาทิตย์ละ 1 ครั้ง หรือ 4-5 ครั้งต่อเดือน หลังปรับปรุงอยู่ที่ 2 ครั้งต่อเดือนหรือน้อยกว่าหากยอดในระบบกับยอดนับจริงมีเปอร์เซ็นความแม่นยำสูง เวลาที่ใช้ในการเช็คสต๊อกสินค้า ก่อนปรับปรุงอยู่ที่ 6-8 ชั่วโมงต่อการนับ 1 ครั้ง หลังปรับปรุงสามารถเช็คสต๊อก ณ ปัจจุบันได้ผ่านทางระบบ ประสิทธิภาพในการทำงานก่อนปรับปรุง อยู่ที่ 60% หลังปรับปรุงอยู่ที่ 70 % เพิ่มขั้นจากเดิม 10 %
การจัดทำคู่มือปฏิบัติงานการออกเอกสารใบแจ้งหนี้ (Invoice),"การวิจัยครั้งนี้ มีจุดประสงค์เพื่อเพิ่มประสิทธิภาพในการออกเอกสารใบแจ้งหนี้ (Invoice)  เทอร์มอลซิสเต็มส์ เพื่อป้องกันความผิดพลาดในการปฏิบัติงานและลดระยะเวลาในการฝึกอบรมการเรียนรู้งาน เนื่องจากเกิดปัญหาในการออกเอกสารใบแจ้งหนี้ (Invoice) จากกระบวนการที่ซับซ้อน ผู้วิจัยจึงสนใจในการจัดทำคู่มือปฏิบัติงานการออกเอกสารใบแจ้งหนี้ (Invoice) ของ  เทอร์มอลซิสเต็มส์ ผลของการวิจัยปรากฏว่า การจัดทำคู่มือปฏิบัติงานการออกเอกสารใบแจ้งหนี้ (Invoice) ของ  เทอร์มอลซิสเต็มส์ สามารถเพิ่มประสิทธิภาพการปฏิบัติงานอออกเอกสารใบแจ้งหนี้ (Invoice) ได้ สามารถนำไปปฏิบัติตามในกระบวนการผ่านระบบ SAP ที่ซับซ้อนได้โดยไม่เกิดข้อผิดพลาด ลดความสับสน และสามารถในไปใช้ประโยชน์ในการช่วยฝึกอบรมสามารถพนักงานใหม่ นักศึกษาฝึกงาน และผู้ที่ได้รับมอบหมายดังกล่าวได้อย่างมีประสิทธิภาพ ในเรื่องของความเข้าใจและลดระยะเวลาในการฝึกอบรมหรือการสอนงาน เนื่องจากค่าเฉลี่ยคะแนนของกลุ่มตัวอย่างก่อนศึกษาคู่มือปฏิบัติงานเท่ากับ 4.4 เต็ม 10 คะแนน และค่าเฉลี่ยคะแนนของกลุ่มตัวอย่างหลังจากการศึกษาคู่มือปฏิบัติงานเท่ากับ 9.2 เต็ม 10 คะแนน เมื่อทำการทดสอบ t-Test: Paired Two Sample for Means ผลลัพธ์ที่ได้คือ ค่า t Stat = -5.57988666, ค่าความน่าจะเป็น = 0.003 และ ค่าระดับนัยสำคัญ = 0.05 ดังนั้น ค่าความน่าเป็นน้อยกว่าค่าระดับนัยสำคัญ กล่าวคือ คะแนนแบบทดสอบก่อนศึกษาคู่มือปฏิบัติงานและแบบทดสอบหลังจากการศึกษาคู่มือปฏิบัติงานมีความแตกต่างกันที่ระดับนัยสำคัญที่ 0.05"
การเพิ่มประสิทธิภาพคลังสินค้า,งานวิจัยเรื่อง การเพิ่มประสิทธิภาพคลังสินค้า กรณีศึกษา ออโต้ พาตส์ จำกัดมีวัตถุประสงค์เพื่อศึกษาพื้นที่การจัดเก็บสินค้าในคลังสินค้าบริษัท ออโต พาตส์ ของไลน์การผลิต 2 Wheel ศึกษาปัญหาที่เกี่ยวกับกระบวนการจัดเก็บวัตถุดิบภายในคลังสินค้า 2 Wheel ศึกษาการนำวิธีการ ABC Analysis มาประยุกต์ใช้ในการปรับปรุงประสิทธิภาพพื้นที่ในการจัดเก็บสินค้าและเสนอแนวทางการแก้ไขปัญหาการจัดวางกลุ่มสินค้าภายในคลังสินค้า ซึ่งทำการศึกษาพื้นที่การจัดเก็บ 2 Wheel Zone A ตาม Location AAกับAB ที่มีชิ้นส่วนและวัตถุดิบขนาดใหญ่เพื่อเพิ่มประสิทธิภาพในการรับ เบิกจ่ายละจัดเก็บภายในคลังสินค้าซึ่งผู้วิจัยได้ศึกษากระบวนการทำงาน ตั้งแต่การรับสินค้าเข้ามาภายในบริษัทจนถึงการจัดเก็บเพื่อเข้าไลน์ผลิต และหาสาเหตุของปัญหาโดยการสัมภาษณ์พนักงานคลังสินค้าที่มีส่วนเกี่ยวข้องและใช้การวิเคราะห์สาเหตุของปัญหาโดยการใช้แผนผังก้างปลาจากการวิเคราะห์และการสัมภาษณ์จากพนักงาน พบว่าปัญหาที่เกิดขึ้นเกิดจากภายในคลังสินค้า 2 Wheel Zone Aตาม Location AAกับAB ยังไม่มีป้ายระบุตำแหน่ง Part Number ของชิ้นส่วนนั้นๆได้อย่างชัดเจน จึงทำให้เกิดปัญหาความล่าช้าในการจัดเก็บและเบิกจ่าย งานวิจัยนี้จึงได้ทำการเพิ่มประสิทธิภาพโดยการระบุ Location ที่ชัดเจน ตามหลัก ABC Analysis เพื่อลดระยะเวลาในการดำเนินงาน ผลการวิจัยพบว่า การระบุตำแหน่งการจัดเก็บชิ้นส่วนและวัตถุดิบจากการเปรียบเทียบระยะเวลาที่ใช้แผนผังเก่ากับแผนผังใหม่ที่วางตามหลักการ ABC Analysis ของพนักงาน 5 คนในการไปหยิบชิ้นส่วนและวัตถุดิบแบบแผนผังเก่าที่ใช้เวลาในการไปหยิบชิ้นส่วนและวัตถุดิบเฉลี่ยเป็น 7.75 นาที และหลังจากที่มีการจัดเรียงตำแหน่งชิ้นส่วนและวัตถุดิบแบบ ABC Analysis โดยเป็นพนักงานชุดเดิมจำนวน 5 คน ใช้ระยะเวลาในการหยิบชิ้นส่วนและวัตถุดิบเฉลี่ย 5.97 นาที ลดลง 1.78 นาที จะเห็นได้ว่าพนักงานใช้เวลาในการหยิบชิ้นส่วนและวัตถุดิบลดลง
ปัจจัยที่ส่งผลต่อการเลือกใช้บริการร้านอาหารในเขตบางแสน,การวิจัยครั้งนี้มีวัตถุประสงค์เพื่อการศึกษา 1) เพื่อสํารวจลักษณะปัจจัยที่ส่งผลต่อการเลือกใช้บริการร้านอาหารในเขตบางแสน 2) เพื่อให้ผู้ประกอบการในเขตบางแสนหรือพื้นที่รอบเขตบางแสน สามารถใช้เป็นแนวทางในการพัฒนาคุณภาพของอาหารและคุณภาพของการบริการเพื่อให้ตรงกับความต้องการของผู้บริโภคต่อไปการวิจัยครั้งนี้เป็นการวิจัยเชิงสำรวจ กลุ่มตัวอย่างได้แก่ นิสิตชั้นปีที่ 4 สาขาการจัดการอุตสาหกรรมพาณิชนาวี มหาวิทยาลัยบูรพา ปี 2564 โดยวิธีการสุ่วตัวอย่างแบบโควต้า จำนวน 80 คน ใช้แบบสอบถามเป็นเครื่องมือเก็บรวบรวมข้อมูล การวิเคราห์ข้อมูลใช้สถิติร้อยละ ค่าเฉลี่ย ส่วนเบี่ยงเบนมาตรฐาน และการวิเคราะห์ SWOT ผลการวิจัยพบว่า ปัจจัยที่ผู้ใช้บริการคาดหวังต่อการใช้บริการอยู่ในระดับมาก โดยค่าเฉลี่ยของปัจจัยที่ผู้ใช้บริการพึงพอใจต่อการใช้บริการร้านอาหารในเขตบางแสนมากที่สุด คือ ร้านอาหาร Fast Food รองลงมา คือ ร้านอาหาร Buffet ร้านอาหารญี่ปุ่น เช่น แกงกะหรี่ ราเมง ร้านอาหารจานด่วน ได้แก่ ข้าวมันไก่ สุกี้ ร้านอาหารประเภทเส้น ได้แก่ ก๋วยเตี๋ยว มาม่าผัด และร้านอาหารตามสั่งอยู่ในระดับมากแต่มีค่าเฉลี่ยที่ต่ำที่สุด ตามลำดับ โดยในภาพโดยรวมแสดงให้เห็นว่าผู้บริโภคให้ระดับความพึงพอใจร้านอาหาร Fast Food สูงที่สุดและให้ระดับความพึงพอใจร้านอาหารตามสั่งต่ำที่สุด แสดงให้เห็นว่าร้านอาหาร Fast Food สามารถตอบโจทย์ในเรื่องของปัจจัยที่ผู้บริโภคคาดหวังไว้ดีที่สุด ส่วนร้านอาหารตามสั่งยังตอบโจทย์ของปัจจัยที่ผู้บริโภคคาดหวังไว้ได้น้อย เราจึงทำการวิเคราะห์ SWOT เพื่อเสริมและพัฒนาจุดแข็ง ลดจุดอ่อนและปรับปรุงคุณภาพของร้านอาหารแต่ละประเภทให้ตอบโจทย์ผู้บริโภคต่อไป
การนำเทคโนโลยี Handheld RF Scanner มาใช้สำหรับกระบวนการหยิบสินค้าในคลังสินค้า,การศึกษาวิจัยนี้มีวัตถุประสงค์เพื่อเพิ่มความแม่นยำและความถูกต้องในการหยิบสินค้าของพนักงานคลังสินค้า ให้ถูกต้องตาม SKU ของสินค้าและจำนวนสินค้าที่หยิบ ซึ่งกระบวนการเดิมพนักงานหยิบสินค้าจะดูเอกสาร Pick List โดยตรวจสอบความถูกต้องของสินค้าที่หยิบจากเลข SKU ว่าได้หยิบสินค้าถูกต้องตาม Pick List แต่เนื่องด้วยแต่ละ SKU คล้ายกันมาก ซึ่งจำเป็นต้องใช้ความชำนาญของพนักงานหยิบสินค้าเพื่อแยกความคล้ายกันของสินค้าที่หยิบ ทำให้เกิดความผิดพลาดในการหยิบสินค้าได้ ซึ่งการนำ RF Scanner เข้ามาใช้จะช่วยสร้างความแม่นยำในเรื่องของการหยิบสินค้าที่ถูกต้องและจำนวนที่ถูกต้องได้และยังสามารถลดการ Return สินค้ากลับ อันเนื่องมาจากกรณีส่งสินค้าที่หยิบผิด SKU หรือไม่ครบตามจำนวน Pick List ไปให้ลูกค้า วัตถุประสงค์ของการนำเทคโนโลยี RF Scanner เข้ามาใช้ในคลังสินค้า 1) สามารถทำให้เกิดความแม่นในการหยิบสินค้าเพิ่มขึ้น 2) ข้อมูลในระบบสินค้าคงคลังมีความคลาดเคลื่อนจากสินค้าคงคลังจริงน้อยลง
ปัจจัยการเลือกทำเลที่ตั้งสาขาแบบ Stand-alone,การศึกษาปัจจัยและแนวทางการตัดสินใจเลือกทำเลที่ตั้งสาขาแบบ Stand-alone ของบริษัท เพื่อให้ผู้พิจารณาตัดสินใจเลือกทำเลที่ตั้งสาขาสามารถใช้เป็นแนวทางเลือกทำเลที่ตั้งสาขาของบริษัทให้มีความเหมาะสม มีศักยภาพแข่งขันและสนับสนุนต่อการดำเนินธุรกิจตามเป้าหมายที่ตั้งไว้ โดยใช้วิธีสัมภาษณ์จากกลุ่มตัวอย่างที่มีส่วนพิจารณาตัดสินใจเลือกทำเลที่ตั้งสาขาแบบ Stand-alone ของบริษัทจำนวน 5 ท่าน ซึ่งมีประสบการณ์การพิจารณาตัดสินใจเลือกทำเลที่ตั้งสาขาของบริษัท โดยใช้ข้อคำถามเป็นแบบปลายเปิด (Open-Ended Question) เปิดโอกาสให้แสดงความคิดเห็นอย่างเต็มที่ โดยได้นำแบบสัมภาษณ์เสนอต่อผู้เชี่ยวชาญจำนวน 3 ท่าน เพื่อพิจารณาความถูกต้องสมบูรณ์ของข้อคำถาม และหาค่าดัชนีความสอดคล้องของข้อคำถามกับวัตถุประสงค์เนื้อหา ซึ่งผลการวัดค่าดัชนีความสอดคล้องของข้อคำถาม (IOC) มีค่าระหว่าง 0.67 – 1.00 ผลศึกษาพบว่าผู้มีส่วนพิจารณาตัดสินใจเลือกทำเลที่ตั้ง Stand-alone ของบริษัท พิจารณาเลือกทำเลที่ตั้งจากปัจจัยด้านที่ดิน ด้านการคมนาคม ด้านสาธารณูปโภค ด้านกฎหมายและข้อบังคับ ด้านโอกาสเติบโตของเมือง ด้านลูกค้า และด้านคู่แข่ง โดยให้ความสำคัญการพิจารณาเลือกทำเลที่ตั้งระดับมาก สำหรับปัจจัยด้านแหล่งแรงงานและด้านการขนส่ง ความสำคัญการพิจารณาเลือกทำเลที่ตั้งระดับปานกลาง และปัจจัยด้านแหล่งวัตถุดิบระดับน้อย
การพัฒนาระบบการจัดการคลังสินค้าโดยบาร์โค้กในแผนก Kitting,การพัฒนาระบบการจัดการคลังสินค้าโดยบาร์โค้ดในแผนกKitting กรณีศึกษา ชัสซิส ซิสเท็ม (ระยอง) โดยการวิจัยครั้งนี้มีวัตถุประสงค์1)เพื่อศึกษาข้อมูลของอะไหล่และยังง่ายต่อการจัดการข้อมูลให้สามารถใช้ประโยชน์ได้หลากหลาย 2)เพื่อปรับปรุงมาตรฐานในการทำงาน 3)เพื่อศึกษาและปรับปรุงพื้นที่ในการจัดวางชิ้นส่วนของกระบวนการ Kitting Line 2 และ4) เพื่อจัดทำและพัฒนากระบวนการที่พนักงานทุกคนสามารถมีส่วนร่วมได้ มีการใช้ทฤษฏีเกี่ยวกับการออกแบบแผนผังคลังสินค้า การแบ่งหมวดหมู่สินค้าคงคลังด้วยวิธีการวิเคราะห์แบบ ABC และวิธีการใช้บาร์โค้ด (Barcode) โดยเน้นไปที่การจัดการข้อมูล ออกแบบLayout เพื่อให้รองรับการทำงานแบบใช้บาร์โค้ด (Barcode) เพิ่มประสิทธภาพในการทำงาน ลดระยะเวลาใน การKitting ปรับปรุงการวางชิ้นส่วนอะไหล่ สรุปได้ว่า งานวิจัยนี้ สามารถใช้งานจริงได้และตรงตามวัตถุประสงค์ที่ตั้งไว้และระบบบาร์โค้ด(Barcode) ช่วยการลดข้ันตอนการทำงาน ลดเวลาการทำงานและลดค่าใช้จ่าย ที่เกิดขึ้นเพื่อเป็นการเพิ่มประสิทธิภาพของการจัดการคลังสินค้า
การจัดทำฐานข้อมูลสำรองและแบบฟอร์มเอกสารงานบัญชีเจ้าหนี้ แผนกบัญชี ด้วยโปรแกรมไมโครซอฟท์ เอ็กซ์เซล,ทางคณะผู้จัดทำมีความสนใจนำเหตุการณ์ที่บริษัทถูกโจมตีโดยแรนซัมแวร์ที่ไม่รู้จัก เป็นเหตุให้ทางบริษัทไม่สามารถใช้งานระบบปฏิบัติการ และข้อมูลต่าง ๆ ของบริษัทได้ ทำให้เกิดสภาวะงานหยุดชะงัก พนักงานต้องแก้ไขสถานการณ์เฉพาะหน้าโดยการทำงานแบบ manual ซึ่งต้องใช้เวลาดำเนินการในการกรอกข้อมูลเป็นระยะเวลานาน และต้องอ้างอิงข้อมูลจากหลายแหล่ง ซึ่งอาจทำให้เกิดข้อมูลซ้ำซ้อนและผิดพลาดได้ มาเป็นกรณีศึกษาเพื่อให้เป็นแนวทางป้องกันและแก้ไขปัญหาในระดับพื้นฐานที่สุดหากเกิดเหตุการณ์ที่ไม่สามารถใช้งานระบบต่าง ๆ ของบริษัทได้ โดยทางคณะผู้จัดทำสนใจจัดทำไฟล์ข้อมูลสำรองแผนกบัญชี ฝ่ายบัญชีเจ้าหนี้ ด้วยโปรแกรมไมโครซอฟท์ เอ็กซ์เซล ซึ่งเป็นโปรแกรมพื้นฐานที่ใช้ทั่วไปในการทำงาน และง่ายต่อการใช้งาน และวัตถุประสงค์ของงานวิจัยนี้ คือ เพื่อให้ไฟล์ข้อมูลสำรองนี้สามารถใช้งานได้แทนระบบของบริษัทได้ชั่วคราว ช่วยเป็นแนวทางแนวทางในการป้องกันและแก้ไขสถานการณ์งานหยุดชะงัก สามารถช่วยลดระยะเวลาในการดำเนินงาน และลดความผิดพลาดของข้อมูลลงได้ รวมถึงเพื่อเป็นกรณีศึกษา และสามารถนำงานวิจัยไปประยุกต์ใช้หากเกิดเหตุการณ์ที่สามารถงานระบบ และโปรแกรมต่าง ๆ ของบริษัทได้ โดยคณะผู้จัดทำได้ศึกษารวบรวมข้อมูล และแบบฟอร์มเอกสารของบริษัท ก่อนจะนำมาทำการสร้างฐานข้อมูลสำรอง และแบบฟอร์มเอกสารด้วยไฟล์เอ็กซ์เซล ซึ่งมีการนำฟังก์ชันเอ็กซ์เซล ได้แก่ ฟังก์ชันพื้นฐาน และ Macro VBA มาช่วยเพื่อให้ฐานข้อมูลสำรอง และแบบฟอร์มเอกสารที่สามารถทำงานได้รวดเร็ว และถูกต้องแม่นยำมากที่สุด ผลการวิจัยพบว่าหลังจากที่ได้รวบรวมข้อมูล และผูกสูตรฟังก์ชันต่าง ๆ ในฐานข้อมูลสำรองด้วยไฟล์เอ็กซ์เซลแล้ว ผลการรันเอกสารทั้ง 4 ได้แก่ ใบรับวางบิล ใบสั่งซื้อ ใบขอซื้อ และใบสำคัญจ่าย ได้แสดงผลการทำงานได้ตามฟังก์ชันต่าง ๆ ที่มีการผูกสูตรไว้ และสามารถเป็นฐานข้อมูลสำรองที่สามารถเป็นแบบฟอร์มเอกสารที่มีฟังก์ชันการทำงานที่สามารถช่วยลดระยะเวลาการทำงานและความผิดพลาดของข้อมูลได้มากขึ้น สามารถทดแทนเมื่อไม่สามารถใช้งานระบบหลักในการทำงานได้ และเมื่อ Printout แบบฟอร์มออกมาจะได้หน้าตาเอกสารที่ใกล้เคียงกับแบบฟอร์มหลักที่ใช้งาน และจากการจัดทำฐานข้อมูลสำรองและแบบฟอร์มเอกสารด้วยโปรแกรมไมโครซอฟท์ เอ็กซ์เซล สามารถเป็นแนวทางในการป้องกันและแก้ไขสถานการณ์งานหยุดชะงักเมื่อไม่สามารถใช้งานระบบการทำงานหลักของบริษัทได้ เพราะเมื่อมีฐานข้อมูลสำรองและแบบฟอร์มเอกสารที่มีการจัดเก็บแยกส่วนกับระบบงานของบริษัทแล้ว ซึ่งสามารถนำข้อมูลส่วนนี้มาออกเอกสารที่สร้างแบบฟอร์มสำรองไว้ได้ ซึ่งการทำงานเช่นนี้จะสามารถช่วยลดระยะเวลา และความผิดพลาดในการทำงานได้ เนื่องจากไม่ต้องมีการพิมพ์งานแบบ manual สร้างข้อมูลหรือแบบฟอร์มเอกสารขึ้นมาใหม่นั่นเอง
แนวทางในการเพิ่มประสิทธิภาพการผลิตกล่องกระดาษลูกฟูก Regular Slotted Container (RSC) ที่ใช้สำหรับการขนส่ง แผนกวิจัยและพัฒนา (Research and Development),เนื่องจากบริษัท มีปริมาณส่วนที่เหลือของกระดาษลูกฟูกจากการตัดกล่องที่ใช้สำหรับเป็นบรรจุภัณฑ์เพื่อขนส่งสินค้าจำนวนมาก โดยการบริหารจัดการคืออนำไปขายเป็นส่วนใหญ่ ซึ่งส่งผลทำให้เกิดความสูญเปล่าในกระบวนการผลิตขึ้น ผู้วิจัยจึงเสนอแนวทางในการกำจัดความสูญเปล่าในการผลิตลง โดยการปรับการผลิตตั้งแต่ขั้นตอนการตัดกระดาษลูกฟูกโดยไม่เว้นระยะขอบเลย ซึ่งจะทำให้ส่วนที่เหลือจากการตัดกล่องมีขนาดใหญ่เพียงพอที่จะสามารถเก็บกลับมาใช้งานได้อีก งานวิจัยนี้มีวัตถุประสงค์เพื่อศึกษารูปแบบกระบวนการผลิตกล่องกระดาษลูกฟูกที่ใช้เป็นบรรจุภัณฑ์สำหรับขนส่งที่มีกระดาษลูกฟูกเหลือจากการผลิตเป็นจำนวนมาก และศึกษาเป็นแนวทางในการเพิ่มประสิทธิภาพของกระบวนการผลิตนี้ ซึ่งในปัจจุบันได้มีการบริหารจัดการโดยนำส่วนเกินของกระดาษลูกฟูกไปขายทั้งหมด จึงทำให้เกิดการใช้กระดาษลูกฟูกสำหรับผลิตกล่องเพื่อขนส่งได้อย่างไม่เต็มประสิทธิภาพ ในการดำเนินงานวิจัยได้ศึกษาและเก็บรวบรวมข้อมูลโดยจัดทำแผนผังกระบวนการไหล หาสาเหตุของปัญหาด้วย Cause and Effect Diagram และพิจารณาปรับปรุงด้วย PDCA เพื่อลด 7 Waste ในระยะเวลา 3 เดือนย้อนหลัง จากนั้นทำการวิเคราะห์เปรียบเทียบข้อมูลในการปรับปรุงการผลิต ผลการวิจัยพบว่า สามารถลดความสูญเปล่าในการผลิตลงได้ โดยลดระยะเวลา 18 นาที 30 วินาที และลดระยะทาง 120 เมตร ซึ่งต้นทุนการผลิตลดลงอย่างเห็นได้ชัด และสามารถใช้กระดาษลูกฟูกที่ใช้สำหรับผลิตกล่องเพื่อขนส่งได้อย่างเต็มประสิทธิภาพมากยิ่งขึ้น
การจัดทำคู่มือเพื่อเพิ่มประสิทธิภาพของแผนกจัดซื้อในการเปิด PO และ การทำรับสินค้าเข้าระบบ ด้วย SAP System,การศึกษาวิจัยในครั้งนี้ดำเนินการภายใด้กรอบแนวคิดการปรับปรุงกระบวนการทำงาน และหาแนวทางในการเพิ่มประสิทธิภาพ โดยจัดทำเป็นคู่มือการทำงานในกระบวนการเปิด PO ไปจนทำรับสินค้าเข้าระบบ กรณีศึกษาบริษัท เอฟ เอ็ม พีกรุ๊ป มีวัตถุประสงค์เพื่อศึกษาขั้นตอนการดำเนินงานในการเปิด PO และทำรับสินค้าเข้าระบบ และการจัดทำคู่มือการปฏิบัติงานเพื่อเป็นแนวทางให้กับผู้ปฏิบัติงานเรียนรู้งานได้อย่างรวดเร็วและถูกต้องลดความผิดพลาดและความล่าช้าในการปฏิบัติงาน จากการศึกษารวบรวมข้อมูล และจากการที่ผู้ศึกษาได้รับมอบหมายหน้าที่การปฏิบัติงานจริง ในแผนก จัดซื้อ ตลอดระยะเวลาที่ได้ปฏิบัติสหกิจศึกษาทำให้ได้ทราบถึงขั้นตอนการทำงานของแผนก จัดซื้อจนสามารถจัดเรียงลำดับงานแล้วนำเสนอออกมาในรูปของแผนผังการทำงาน ( Flow Chart ) และ เรียบเรียงออกมาในรูปแบบของคู่มือการปฏิบัติงานได้โดยคู่มือปฏิบัติงานจะแสดงขั้นตอนการทางานต่างๆ ผลจากการสอบถามความพึงพอใจของผู้ที่ได้ทดลองใช้คู่มือการปฏิบัติงานพบว่าความพึงพอใจที่มีต่อคู่มือปฏิบัติการทำงานของแผนกนาเข้าที่ผู้ศึกษาได้จัดทำขึ้นโดยรวมอยู่ในระดับ มากที่สุด (อยู่ในเกณฑ์คะแนนเฉลี่ย 4.21 – 5.00) แสดงว่ามีเนื้อหามีความถูกต้องมีการจัดลำดับงานก่อนหลัง เนื้อหาทำความเข้าใจได้ง่ายไม่ซับซ้อน สามารถลำดับขั้นตอนการทำงานได้เป็นไปตามแผนงานของแผนก จัดซื้อ
การศึกษาการการปรับปรุงพื้นที่การจัดเก็บและการสร้างพื้นที่ชิ้นงาน,การศึกษาวิจัยนี้มีวัตถุประสงค์เพื่อศึกษาการปรับปรุงพื้นที่การจัดเก็บและการสร้างพื้นที่ชิ้นงานของบริษัทกรณีศึกษาโดยได้ทำการศึกษาและทดลองหาวิธีการหาแนวทางแก้ไขปัญหาที่เกิดขึ้นโดยไม่กระทบต่อต้นทุน คุณภาพชิ้นส่วนรถยนต์หรือกระบวนการทำงาน โดยเริ่มจากการสำรวจพื้นที่บริเวณในไลน์ผลิต พื้นที่จัดเก็บงานในบริษัทกรณีศึกษาและได้สังเกตุเห็นพื้นที่การจัดเก็บชิ้นงานและชิ้นส่วนพาร์ทที่ไม่พอดีกับพื้นที่ที่กำหนดและไม่เพียงพอต่อการวางชิ้นงานและชิ้นส่วนพาร์ท ซึ่งก่อให้เกิดการทำงานที่เป็นอันตรายกับพนักงาน การสูญเสียเวลาในการหาชิ้นงานและพื้นที่ไม่ได้ถูกใช้งานให้เกิดประโยชน์สูงสุด จึงต้องทำการเปลี่ยนแปลงจากพื้นที่การวางชิ้นงานและชิ้นส่วนพาร์ทแบบดั้งเดิมเป็นแผนผังการวางงานแบบใหม่ ซึ่งเรียกกระบวนการนี้ว่า กระบวนการไคเซ็น ผู้วิจัยได้วิเคราะห์ถึงผลกระทบต่างๆ ก่อนศึกษาการปรับปรุงโดยใช้แผนผังต้นไม้ช่วยในการวิเคราะห์ ซึ่งพบว่ามีผลกระทบต่าง ๆ 2 ประการ คือ ด้านการใช้งานของพนักงาน และด้านพื้นที่ จึงได้วิเคระห์ผลกระทบต่าง ๆ และดำเนินการปรับปรุง ซึ่งหลังจากการปรับปรุงทำให้มีพื้นที่จัดเก็บงานมากขึ้นและสะดวกต่อการทำงานของพนักงาน
การวางแผนการจัดการรถ โดยใช้เครื่องมือ Microsoft Excel Solver,การวิจัยครั้งนี้มีวัตถุประสงค์เพื่อศึกษาวิธีการวางแผนจัดการรถ เพื่อกระจายสินค้าไปยังโรงงานและศูนย์กระจายสินค้า เพื่อศึกษาวิธีกรใช้ Microsoft Excel Solver เพื่อมาประยุกต์ใช้กับธุรกิจการขนส่ง และเพื่อลดระยะเวลาและขั้นตอนในการวางแผนจัดการรถ โดยวิจัยนี้เป็นการศึกษาเชิงประยุกต์ เชิงสังเกต และด้วยการสอบถามสัมภาษณ์ ทำให้สามารถเขียนแผนผังงาน และสามารถนำข้อมูลมาเพื่อมากำหนดเป็นเงื่อนไขหรือข้อจำกัดใน Microsoft Excel Solver ซึ่งเป็นข้อมูลสำคัญสำหรับการ Solve เพื่อให้ได้เงื่อนไขที่ตรงตามหน้างานจริง และเพื่อให้ได้คำตอบที่ดีที่สุด (Optimization) ซึ่งจากการวิจัยครั้งนี้สามารถช่วยลดระยะเวลาและขั้นตอนในการวางแผนจัดการรถได้ โดยการเปรียบเทียบวิธีการวางแผนจัดการรถแบบปัจจุบัน กับวิธีการวางแผนจัดการรถโดยนำ Excel Solver มาช่วย ซึ่งสามารถลดระยะเวลาได้ 10 นาทีจากการใช้วิธีวางแผนแบบปัจจุบัน (Manual)
การเพิ่มประสิทธิภาพการจัดการคลังสินค้า,งานวิจัยเล่มนี้ผู้วิจัยจัดทำขึ้นเพื่อเพิ่มประสิทธิภาพการจัดการคลังสินค้าของสินค้าประเภทเครื่องมือทางการแพทย์ ซึ่งในปัจจุบันองค์กรอยู่ในช่วงเริ่มขยายฐานการผลิตทำให้ระบบในการจัดการคลังสินค้ายังไม่มีระบบที่แน่นอนทำให้องค์กรยังขาดระบบในการจัดการคลังสินค้าให้มีประสิทธิภาพ ผู้วิจัยได้เห็นถึงปัญหานี้จึงได้หาแนวทางในการเพิ่มประสิทธิภาพการจัดการคลังสินค้าเพื่อเพิ่มศักยภาพในการจัดการและสามารถตอบสนองต่อความต้องการขององค์กรได้มากขึ้น โดยใช้การแบ่งกลุ่มสินค้าตามเทคนิค ABC Analysis พร้อมทั้งใช้เทคโนโลยีการจัดเก็บสินค้าแบบระบบ Mobile Racking เพื่อให้เกิดประโยชน์สูงสุดในการใช้พื้นที่คลังสินค้า ผลจากการปรับเปลี่ยนรูปแบบการจัดเก็บ คือ ความหนาแน่นของคลังสินค้าลดลงโดยคลังสินค้าสำเร็จรูปมีการใช้พื้นที่ลดลงจากร้อยละ 116 เหลือร้อยละ 64 ซึ่งมีส่วนต่างอยู่ที่ร้อยละ 52 และคลังสินค้าวัตถุดิบสามารถลดการใช้พื้นที่จากเดิมร้อยละ 107 ปรับลดมาเป็นร้อยละ 66
การศึกษาการปรับปรุงกระบวนการออกใบแจ้งหนี้ด้วยการประยุกต์ใช้แนวคิดลีน,งานวิจัยฉบับนี้ มีวัตถุประสงค์เพื่อศึกษากระบวนการออกใบแจ้งหนี้และแนวทางในการนำแนวคิดลีนมาประยุกต์ใช้ในการวิเคราะห์ปัญหาและอุปสรรคในการทำงาน โดยการวิจัยในครั้งนี้เป็นการวิจัยเชิงคุณภาพร่วมกับการวิเคราะห์กระบวนการทำงาน โดยการนำแนวคิดลีนมาใช้ในการวิเคราะห์และระบุถึงปัญหาของกระบวนการทำงาน และใช้หลักการ ECRS เพื่อลดความสูญเปล่าของกระบวนการทำงาน ผลจากการวิจัย พบว่า หลังจากการวิเคราะห์ปัญหาและอุปสรรค และนำมาปรับปรุงกระบวนการออกใบแจ้งหนี้ของแผนก Seafreight Billing สามารถลดระยะเวลาในการปฎิบัติงานโดยรวมของขั้นตอนทั้ง 9 กระบวนการ ลงจาก 490 นาที เหลือ 405 นาที่ ลดลงทั้งสิ้น 85 นาที คิดเป็นร้อยละ 18 สรุปได้ว่า หลังจากทำการปรับปรุงขั้นตอนในการดำเนินงานของกระบวนการออกใบแจ้งหนี้ พบว่าสามารถทำให้พนักงานนั้นไม่ต้องทำงานล่วงเวลาบ่อยครั้ง และยังทำให้ลูกค้าพึ่งพอใจมากยิ่งขึ้นอีกด้วย
การเพิ่มประสิทธิภาพในการจัดส่งสินค้าของแผนก Global warehouse,การวิจัยในครั้งนี้มีวัตถุประสงค์เพื่อศึกษาและเสนอวิธีการป้องกันความผิดพลาดในการจัดส่งสินค้า เพื่อศึกษาแนวทางในการเพิ่มประสิทธิภาพในจัดส่งสินค้าของแผนก Global warehouse บริษัทออฟโร้ด จำกัดา จากการศึกษากระบวนการทำงานตั้งแต่การหยิบสินค้าออกจากที่จัดเก็บจนถึงการโหลดสินค้าเข้าตู้คอนเทนเนอร์ พบว่ากระบวนการตรวจสอบสินค้าก่อนการจัดส่งมีความผิดพลาดมีการส่งสินค้าขาดให้กับลูกค้าส่งผลให้บริษัทต้องรับผิดชอบค่าเสียหายที่เกิดขึ้น และยอดในระบบไม่ตรงกับสินค้าที่มีอยู่จริง จากปัญหาดังกล่าวผู้วิจัยมีแนวคิดที่จะปรับปรุงแก้ไขกระบวนการทำงาน โดยการนำแผนภาพการไหลของการปฏิบัติงาน (Flow process chart) และทฤษฎีลดความสูญเปล่า ECRS มาประยุกต์ใช้ ผลการวิจัยพบว่าความผิดพลาดในการจัดส่งก่อนและหลังการปรับปรุง จาก 4 ครั้งเหลือ 0 ครั้ง หรือลดลงร้อยละ 400 ระยะเวลากระบวนการก่อนและหลังการปรับปรุง จาก 166.9 นาทีเหลือ 164.65 นาที ลดลง 2.25 นาทีหรือร้อยละ 1.35
การเพิ่มประสิทธิภาพการทำงานด้านเอกสารแผนกส่งออก,การศึกษาครั้งนี้มีวัตถุประสงค์เพื่อศึกษาหาสาเหตุวิเคราะห์ปัญหาและทำการเสนอแนวทางเพื่อนำไปปรับปรุงกระบวนการทำงานบริษัท FR. MEYER'S SOHN (THAILAND) COMPANY LIMITED. ให้มีประสิทธิภาพทางด้านเอกสารของแผนกส่งออก จากปัญหาที่บริษัทออก House B/L ให้แก่ทางลูกค้าไม่ทัน จึงได้ทำการศึกษาขั้นตอนการทำงานของพนักงาน แล้ววิเคราะห์วิธีการดำเนินงานของแผนกเอกสารขาออก โดยใช้การเขียนแผนผังการไหลของงานและแผนผังก้างปลา จากนั้นทำการเปรียบเทียบระหว่างกระบวนการทำงานก่อนและหลังการปรับปรุงกระบวนการทำงาน ตามหลักการ ECRS จากปัญหาข้างต้นจึงเสนอแนวทางการแก้ปัญหา ดังนี้ โดยแผนกขาออกจะต้องรอให้ลูกค้าคอนเฟิร์มรายละเอียดก่อนออก Booking Confirmation ที่เป็นแบบฟอร์มของบริษัท และตรวจสอบการชำระค่าใช้จ่ายจากลูกค้าก่อนให้แผนกบัญชีออกใบเสร็จรับเงิน แล้วจึงแจ้งให้ลูกค้าเข้ามารับ B/L พบว่า เวลาทำงานก่อนการปรับปรุงการทำงานของแผนกขาออกในการออกใบตราส่งใช้เวลา 1078.99 นาที หรือประมาณ 18 ชั่วโมง ในขณะการทำงานหลังการปรับปรุงการทำงานของแผนกขาออกในการออกใบตราส่งใช้เวลา 957.77 นาที หรือประมาณ 16 ชั่วโมง การปรับปรุงการทำงานใหม่มาทดลองใช้นั้นสามารถลดเวลาการรอคอยเอกสารของลูกค้าได้ 121.22 นาที หรือประมาณ 2 ชั่วโมง ซึ่งขั้นตอนที่ใช้เวลารอคอยนานที่สุด คือ การไปรับ B/L ที่สายการเดินเรือ
การเพิ่มประสิทธิภาพการจองพื้นที่ระวางสินค้าและเที่ยวบิน,การวิจัยครั้งนี้มีวัตถุประสงค์เพื่อเพิ่มประสิทธิภาพการจองพื้นที่ระวางสินค้าและเที่ยวบินของบริษัท กรณีศึกษา ผู้วิจัยได้เข้าไปเรียนรู้งานฝ่ายบริการลูกค้าส่งออกทางอากาศ (Airfreight Export Customer Services Department : ECS Dept.) ในส่วนการบริการการจองพื้นที่ระวางสินค้ากับสายการบิน (ECS-Booking) ซึ่งหน้าที่หลักของผู้วิจัยนั้นได้รับมอบหมายในส่วนการจองพื้นที่ระวางสินค้าและเที่ยวบินของสายการบิน การบินไทย (Thai Airways) ซึ่งทำให้ผู้วิจัยสังเกตว่าในแต่ละวันมีการเปลี่ยนแปลงหรือข้อบกพร่องที่ต้องทำการแก้ไข (Revise) การจองพื้นที่ระวางสินค้าเป็นจำนวนมาก ซึ่งส่งผลกระทบต่อพนักงานในเรื่องการเสียเวลาในการทำงาน เพราะการแก้ไขหนึ่งครั้ง พนักงานต้องทำการเริ่มต้นจองพื้นที่ระวางสินค้าและเที่ยวบินใหม่ และต้องรอทางสายการบินยืนยันการจองพื้นที่ระวางและเที่ยวบินใหม่อีกครั้ง โดยผู้วิจัยศึกษาข้อมูลกระบวนการทำงานของแผนก ECS-Booking จากการสังเกตการณ์ สัมผัสกับเหตุการณ์ที่เกิดขึ้นโดยตรง และสอบถามจากพนักงานในแผนก เพื่อให้ทราบข้อมูลและปัญหาที่เกิดขึ้นจริงโดยใช้ผังก้างปลาในการแสดงความสัมพันธ์ระหว่างสาเหตุเพื่อวิเคราะห์หาแนวทางการแก้ไขปัญหา ผลการวิจัย จากการรวบรวมข้อมูลแล้วใช้แผนผังก้างปลาในการทำการวิเคราะห์สาเหตุและหาแนวทางการแก้ไขเกี่ยวกับการจองพื้นที่ระวางสินค้าและเที่ยวบิน สามารถสรุปได้ดังนี้ 1. ลูกค้า คือ ลูกค้ามีการเปลี่ยนแปลงเกี่ยวกับสินค้าและเที่ยวบิน ทั้งในเรื่องชนิดของสินค้า จำนวน น้ำหนัก การหีบห่อ ปลายทาง และเรื่องเกี่ยวกับเอกสารการส่งออก เนื่องจากการจองพื้นที่ระวางสินค้าและเที่ยวบินนั้นเป็นการรับความต้องการจากลูกค้า ทางผู้วิจัยจึงหลีกเลี่ยงการปรับเปลี่ยนกับลูกค้าให้น้อยที่สุด เพราะทางบริษัทคำนึงถึงความต้องการและความพึงพอใจของลูกค้าเป็นสำคัญที่สุด 2. เที่ยวบิน คือ พื้นที่ระวางบนของเที่ยวบินเต็ม และไม่มีเที่ยวบินที่ลูกค้าต้องการ ผู้วิจัยจึงหาแนวทางการแก้ไขปัญหาดังกล่าวได้ดังนี้ 1. เอกสารผิดพลาดหรือไม่พร้อม ทางบริษัทมีบริการด้านการจัดทำเอกสาร จึงสามารถให้คำปรึกษาตัวต่อตัวกับลูกค้าเพิ่มเติมได้ หรือทางบริษัทสามารถเปิดการจัดอบรมเพื่อลูกค้าโดยเฉพาะ โดยการเชิญลูกค้าที่เคยมาใช้บริการของทางบริษัทฯ มาเข้าร่วมอบรบ แนะแนวด้านเอกสารการส่งออกโดยเฉพาะ 2.พื้นที่ระวางบนเครื่องบินเต็ม สามารถแนะนำลูกค้าให้เลือกเที่ยวบินของสนามบินใกล้เคียง และเลือกรูปแบบการขนส่งอื่นต่อในการขนส่งไปยังปลายทางที่ต้องการ เช่น การขนส่งทางรถบรรทุก หรือสอบถามทางสายการบินเกี่ยวกับพื้นที่ระวางว่าสามารถรับสินค้าเพิ่มได้เท่าไหร่ ถ้าทางสายการบินยืนยันว่าเหลือพื้นที่ แจ้งกลับลูกค้าว่าสามารถแบ่งส่งออกสินค้าได้
การเพิ่มประสิทธิภาพการจัดการโกดังพักสินค้ากรณีศึกษา,โครงงานฉบับนี้เป็นส่วนหนึ่งของวิชา สหกิจศึกษา 91030459 (Cooperative Education) ผู้วิจัยได้เลือกหัวข้อ การเพิ่มประสิทธิภาพของพื้นที่จัดเก็บในโกดังพักสินค้าของบริษัท โดยมีวัตถุประสงค์ เพื่อการศึกษาและวิเคราะห์วิธีการเพิ่มประสิทธิภาพของพื้นที่ในโกดังพักสินค้าเพื่อให้เหมาะสมกับพื้นที่ของบริษัท โดยศึกษาพื้นที่ตำแหน่งการจัดวางสินค้าของบริษัทในปัจจุบัน ศึกษากระบวนการทำงานของโกดังพักสินค้าและเก็บรวบรวมข้อมูลกิจกรรมภายในโกดังพักสินค้า วิเคราะห์โดยการนำเสนอข้อมูลสภาพปัจจุบันได้รับจากหัวหน้าที่มีประสบการณ์และพนักงานที่เจออุปสรรคหรือปัญหาโดยตรงมาทำการวิเคราะห์ถึงปัญหาที่ส่งผลกระทบในการทำงานเพื่อหาแนวทางในการแก้ไขปัญหาและปรับปรุงให้มีประสิทธิภาพสูง ได้มีการประเมินทางเลือกในการจัดการปัญหาในการเพิ่มพื้นที่จัดเก็บสินค้า วิธีการวิเคราะห์ทางเลือกที่เกิดประสิทธิภาพและเหมาะสมที่สุด เนื่องจากพื้นที่ที่มีอยู่อย่างจำกัดและไม่เพียงพอต่อความต้องการใช้พื้นที่ โดยการเพิ่มพื้นที่การจัดเก็บสินค้าโดยปรับปรุงพื้นที่ในโกดังสินค้าเดิมในการเพิ่มพื้นที่จัดเก็บสินค้าจากวิธีการออกแบบลักษณะการจัดเก็บสินค้า
การปรับปรุงการหมุนเวียนชั้นวางสินค้าชิ้นส่วนอะไหล่สำหรับการขนส่ง,"การศึกษาเรื่อง “การปรับปรุงการหมุนเวียนชั้นวางสินค้าชิ้นส่วนอะไหล่สำหรับการขนส่ง กรณีศึกษา ออโต พาตส์ ” เป็นการศึกษาเชิงปริมาณ และใช้ข้อมูลตามกรอบเวลาตั้งแต่วันที่ 1 ตุลาคม ปี พ.ศ. 2564 ถึงวันที่ 31 ธันวาคม พ.ศ. 2564 โดยมีวัตถุประสงค์เพื่อ (1) เพื่อวิเคราะห์ความสำคัญของรายการสินค้าตามการบรรจุใน Dolly Rack สำหรับชิ้นส่วนและอุปกรณ์ของเครื่องจักร (2) เพื่อวิเคราะห์ปัญหา Dolly Rack สำหรับชิ้นส่วนและอุปกรณ์ของเครื่องจักรมีจำนวนที่ไม่เพียงพอต่อความต้องการในการบรรจุสินค้า (3) เพื่อศึกษาแนวโน้มจำนวนการนำ Dolly Rack ออกจากบริษัทฯกรณีศึกษา พบว่า Dolly Rack รุ่น TYPE F ที่มีมูลค่าการขายสินค้าโดยประมาณที่ 73,000,000 บาท ซึ่งคิดเป็นร้อยละ 35.87 และจากการคำนวณเกิดเหตุการณ์ไม่เพียงพอในการจัดส่งจำนวน 8 ครั้ง โดยที่จำนวนไม่เพียงพอมากที่สุดอยู่ที่จำนวน 8 แร็ค และใช้วิธีพยากรณ์ระยะสั้นพยากรณ์แนวโน้มจำนวนการขายสินค้าในวันที่ 2 - 8 มกราคม พ.ศ. 2565 ด้วยวิธีการพยากรณ์ทั้ง 3 รูปแบบในการพยากรณ์ด้วยวิธีการปรับเรียบด้วยเอ็กซ์โปเนนเชียลอย่างง่าย (Simple exponential smoothing method) ที่ α = 0.3 และวัดค่าความคลาดเคลื่อนด้วยค่าเฉลี่ยของร้อยละความผิดพลาดสัมบูรณ์ (Mean Absolute Percentage Error : MAPE) พบว่า มีค่า MAPE ต่ำที่สุด โดยมีค่าพยากรณ์การขายสินค้าอยู่ที่จำนวน 2,749 ชิ้น และ MAPE เท่ากับร้อยละ 13.62 ซึ่งได้จำนวน Dolly Rack รุ่น TYPE F ที่ต้องใช้ เท่ากับ 138 แร็ค"
การลดระยะเวลาในการทำงานของแผนก Customer Planning,"แผนก Customer Planning มีการจัดทำไฟล์ RBTA-Y Crisis List Updated เพื่ออัพเดตข้อมูลวันที่สินค้า Shortage ตามแต่ละลูกค้าซึ่งใช้ระยะเวลานานในการทำงานเนื่องจากมีลูกค้ามีจำนานมาก ผู้จัดทำจึงทำการสร้างไฟล์ Master RBTA-Y Crisis List Updated ด้วยโปรแกรม Microsoft Excel เพื่อเรียบเรียงข้อมูลลูกค้าตามโปรแกรมที่ใช้สำหรับการค้นหาข้อมูลและแบ่งรายละเอียดตาม Customer Name, Business Unit (BU) และ Material Name เพื่อลดระยะเวลาในการทำงานและเพิ่มประสิทธิภาพในการทำงานของแผนก Customer Planning ก่อนสร้างไฟล์ดังกล่าวระยะเวลาในการทำงานใช้เวลา 5 ชั่วโมง 30 นาที แต่หลังการสร้างไฟล์ดังกล่าวพบว่าระยะเวลาในการทำงานใช้เวลา 4 ชั่วโมง ซึ่งสามารถลดระยะเวลาในการทำงานลง 1 ชั่วโมง 30 นาที จากผลการดำเนินงานพบว่าสามารถลดระยะเวลาในการทำงานส่งผลให้สามารถทำงานได้อย่างมีประสิทธิภาพ และผู้จัดทำแนะนำให้ผู้ที่ใช้ไฟล์ดังกล่าวให้จัดสรรเวลาในการทำงานให้ถูกต้องเพื่อไม่ให้กระทบเวลาในการทำงาน ผลลัพธ์ในการสร้างไฟล์ Master for RBTA-Y Crisis List Updated จึงจะมีประสิทธิภาพสูงสุดตามผลการวิจัย"
การศึกษาแนวทางการสร้างมาตรฐานในการทำงานและการประกันคุณภาพสินค้า,"บทคัดย่อการวิจัยครั้งนี้ มีวัตถุประสงค์เพื่อ (1)เพื่อศึกษาระบบธุรกิจและสร้างมาตรฐานในการทำงานให้มีประสิทธิภาพ(2)การหาวิธีแนวทางในการแก้ไขปัญหาที่เกิดขึ้นจากปัญหาในทุกๆด้านของ ครัวใจ กูร์เมต์ จำกัด กลุ่มตัวอย่างที่ใช้ในการวิจัยครั้งนี้ เป็นพนักงานในแผนกงานงานต่างๆภายในบริษัท ครัวใจ กูร์เมต์ จำกัด จำนวน 23 คน และกระบวนการดำเนินงานเป็นการสร้างมาตรฐานเพื่อพัฒนาประสิทธิภาพในการทำงานภายในองค์กร ประกอบด้วย การสร้างมาตรฐานคุณภาพ แนวคิดของการบริหารคุณภาพแบบองค์รวม (Total Quality Management: TQM) และ การประกันคุณภาพ (Quality Assurance: QA) พบว่าผลการวิจัยดังนี้ ได้มีการเปลี่ยนแปลงกระบวนการทำงานให้มีประสิทธิภาพ โดยการทำงานพื้นฐานของบริษัท คือไม่มีการทำเอกสารที่แน่ชัดในการทำงานเช่น ไม่มีคู่มือการผลิตสินค้าที่แน่นอนทำให้การผลิตมีรูปแบบไม่ตายตัวและยากต่อการควบคุมความผิดพลาดที่เกิดขึ้น การตรวจสอบการทำงานที่ไม่มีขั้นตอนที่ชัดเจนทำให้ส่งผลเสียหายต่อบริษัท เช่น การจัดของให้ลูกค้าผิดพลาด ส่งของผิดที่ ส่งของสลับ ปัญหาที่เกิดจากการไม่มีมาตรฐานในการทำงานทั้งสิ้น ทำให้ผู้จัดทำได้แก้ไขปัญหาดังกล่าวผ่านกระบวนการคิดประกันคุณภาพในการทำงานและการทำงานอย่างมีระบบภายในองค์กร Optimizing the production process A case study of dessert company Tiwat Sopon Faculty of Logistics, Burapha University E-mail : 61090064@go.buu.ac.th Abstract this research aimed at (1) to study the business system and create standards for working effectively (2) to find ways to solve problems arising from problems in all aspects of Kruajai Gourmet Co., Ltd. this research are employees in various departments within Kruajai Gourmet Company Limited, number 23 people The concept of holistic quality management (Total Quality Management: TQM) and Quality Assurance (QA) found that the results of the research were as follows: There has been a change in the work process to be efficient. by the basic work of the company That is, there is no specific documentation to do such work. There is no exact production manual, making the production unstable and difficult to control errors that occur. Inspection of the work without a clear procedure that causes damage to the company, such as the wrong arrangement of the customer, sending the wrong item, sending the switch, the problem caused by the lack of work standards at all. This allows the organizers to solve such problems through the process of thinking about quality assurance in the work and systematic work within the organization."
การเพิ่มประสิทธิภาพการจัดการคลังสินค้าโดยใช้แนวคิดลีน,งานวิจัยเล่มนี้มีวัตถุประสงค์เพื่อศึกษากระบวนการดำเนินงานและปัญหาที่เกิดขึ้นในกระบวนการทำงานของแผนกWarehouseของบริษัท เพื่อแก้ปัญหาที่เกิดขึ้นในกระบวนการทำงานและเพื่อเพิ่มประสิทธิภาพในการทำงาน โดยจากการศึกษาการดำเนินงานในแผนกWarehouse พบปัญหาด้านเวลาในการดำเนินงาน มีเวลาที่สูญเปล่าและเวลารอคอยที่มากเกินความจำเป็น และปัญหาในด้านกระบวนการทำงานที่ก่อให้เกิดความสูญเปล่าและส่งผลให้เกิดความผิดพลาดในกระบวนการทำงาน ทางผู้วิจัยถึงนำแนวคิดลีนมาใช้ในการปรับปรุงแก้ไขปัญหาที่เกิดขึ้นทั้งในด้านเวลาและด้านกระบวนการ เพื่อเพิ่มประสิทธิภาพในการดำเนินงานในแผนกWarehouse โดยใช้ทฤษฎีความสูญเปล่า 8 ประการ (8 Wastes) ในการลดความสูญเปล่าที่เกิดขึ้น และใช้ทฤษฎีECRS ในการแก้ไขปัญหาที่เกิดขึ้นในกระบวนการที่ต้องการแก้ไข ผลจากการนำทฤษฎีมาปรับใช้โดยการนำกระบวนการดำเนินงานและปัญหาที่เกิดขึ้นมาปรับปรุงแก้ไขให้สอดคล้องกับทฤษฎีที่กล่าวมาข้างต้น ในส่วนของวัตถุดิบ (Raw material) สามารถลดเวลาในการดำเนินงานลงได้ 24.4 นาที ในส่วนของสินค้าสำเร็จรูป (Finished goods) สามารถลดเวลาในการดำเนินงานลงได้ 53.6 นาที และปัญหาที่เกิดขึ้นในกระบวนการดำเนินงานทั้ง 2 ส่วนงานจะใช้ทฤษฎีECRS เพื่อเป็นแนวทางในการดำเนินงานแก้ไขปัญหาที่เกิดขึ้น
การศึกษาขั้นตอนและกระบวนการทำงานของแผนก Customer service (CS),"การศึกษาขั้นตอนและกระบวนการทำงานของแผนก Customer service (CS) กรณีศึกษาบริษัท ลอจิสติคส์ มีวัตถุประสงค์ที่จะศึกษาและเรียนรู้กระบวนการทำงานของแผนก Customer service (CS) ในการให้บริการบริษัท Next Can Innovation Co., Ltd (NCI) ศึกษาการเชื่อมต่อระบบทำงานของแผนก CS กับระบบการทำงานภายในของบริษัท ลอจิสติคส์ และศึกษาการประยุกต์ใช้ทฤษฎีหลัก 7R ในการทำงานของบริษัท ลอจิสติคส์ ประชากรที่ให้สัมภาษณ์มี 2 คน คือพนักงานแผนก Customer service บริษัท ลอจิสติคส์ ผู้วิจัยใช้วิธีการเก็บข้อมูลจากอินเทอร์เน็ต และการเข้าร่วมปฏิบัติงานในสถานประกอบการกับพนักงานที่มีความเชี่ยวชาญและรับผิดชอบแผนก Customer service (CS) โดยตรง ผลการศึกษาพบว่า กระบวนการทำงานของแผนก Customer service (CS) ในการให้บริการบริษัท NCI มีทั้งหมด 10 ขั้นตอน มีเอกสารที่ใช้ในการดำเนินงานทั้งหมด 6 ฉบับ และมีไฟล์ข้อมูลของสินค้าอีก 1 ไฟล์ แผนกที่เกี่ยวข้องในการดำเนินงานให้กับบริษัท NCI มีทั้งหมด 3 แผนก ได้แก่ แผนก Warehouse แผนก Transport และ แผนก Accounting & Finance สำหรับการประยุกต์ใช้ทฤษฎีหลัก 7R ในการดำเนินงาน บริษัท สามารถประยุกต์ใช้หลัก 7R ในการทำงานได้ทุกหัวข้ออย่างเหมาะสมและผลจากการประยุกต์ใช้ ช่วยทำให้การทำงานของบริษัทมีประสิทธิภาพมากขึ้นและตอบสนองความต้องการลูกค้าได้ดีมากขึ้น"
การเพิ่มประสิทธิภาพการจัดเก็บคลังสินค้าโดยการปรับปรุงแผนผังคลังสินค้าสำเร็จรูปและวัตถุดิบด้วยเทคนิค ABC Analysis,จากการศึกษาเรื่อง “ การเพิ่มประสิทธิภาพการจัดเก็บคลังสินค้าโดยการปรับปรุงแผนผังคลังสินค้าสำเร็จรูปและวัตถุดิบด้วยเทคนิค ABC Analysis กรณีศึกษา AA ” ได้ทำการศึกษาปัญหาเกี่ยวกับการจัดเก็บสินค้าสำเร็จรูปและวัตถุดิบที่ไม่มีประสิทธิภาพ โดยทำให้ไม่สามารถหยิบสินค้าหรือวัตถุดิบที่ลูกค้าต้องการได้อย่างทันท่วงที เนื่องจากไม่ทราบตำแหน่งที่แน่ชัด ทำให้ต้องทำการรื้อค้น จึงใช้ระยะเวลาที่มากในการหยิบสินค้าแต่ละชิ้น และ ก่อให้เกิดความเสียหายต่อสินค้าในบางครั้ง เนื่องจากมีการวางสินค้าที่ไม่มีระบบ การวางซ้อนกันอย่างไม่คำนึงถึงการรับน้ำหนักของสินค้าและพาเลท ซึ่งส่งผลกระทบต่องานอื่นๆ ได้แก่ การนำวัตถุดิบไปเพื่อการผลิต และ การบรรจุสินค้าเพื่อการส่งออกทำให้งานต่างๆ ล่าช้าตามไปด้วย จากสาเหตุดังกล่าวข้างต้น ผู้วิจัยจึงได้นำความรู้มาช่วยในการปรับปรุงการจัดเก็บสินค้าสำเร็จรูปและวัตถุดิบให้มีประสิทธิภาพมาขึ้น โดยการศึกษานี้มีวัตถุประสงค์เพื่อศึกษาการประยุกต์ใช้เทคนิค ABC Analysis ในการปรับปรุงประสิทธิภาพการจัดการคลังสินค้าของบริษัท BB และศึกษาการลดระยะเวลาในการหยิบสินค้า โดยการจัดวางแผนผังสำหรับจัดเก็บสินค้าสำเร็จรูปและวัตถุดิบ เพื่อความเหมาะสมของพื้นที่การจัดเก็บสินค้าสำเร็จรูปและวัตถุดิบ จากการศึกษาพบว่า เมื่อทำการปรับปรุงแผนผังการจัดเก็บสินค้าสำเร็จรูปและวัตถุดิบใหม่ ทำให้สามารถลดระยะเวลาในการหยิบวัตถุดิบจากเดิม 15.89 นาที เหลือเพียง 3.45 นาที ลดลง 78.28 % เนื่องจากมีการแยกประเภทของวัตถุดิบ และ สินค้าสำเร็จรูปออกจากกัน ทำให้ง่ายต่อการค้นหา จึงส่งผลให้สามารถหยิบสินค้าได้อย่างรวดเร็ว และ ระยะเวลาในการหยิบสินค้าสำเร็จรูปจากเดิม 4.60 นาที เหลือเพียง 3.52 นาที ลดลง 23.48 % เวลาในการหยิบสินค้าสำเร็จรูปที่ลดลง เนื่องจากกลุ่มสินค้าที่มีการส่งออกบ่อยที่สุด ได้มีการนำมาจัดวางไว้ใกล้ประตูโหลดที่สุด ทำให้สามารถลดเวลาในการหยิบสินค้า จึงส่งผลให้สามารถจัดส่งสินค้าให้ลูกค้าได้อย่างรวดเร็วที่สุด
การศึกษาปัญหาและการเสนอวิธีการเพิ่มประสิทธิภาพเกี่ยวกับการจัดการเอกสารนำเข้ายา,"การวิจัยครั้งนี้มีวัตถุประสงค์เพื่อวิเคราะห์หาสาเหตุของปัญหาและเสนอวิธีการเพิ่มประสิทธิภาพของกระบวนการจัดการเอกสารการนำเข้ายา โดยผู้วิจัยได้ทำการศึกษาปัญหาการจัดการเอกสารนำเข้ายาในกระบวนการทำงานของแผนกงานยาและชีววัตถุจากการสอบถามผู้ที่เกี่ยวข้อง และทำการวิเคราะห์สาเหตุของปัญหาโดยใช้เครื่องมือคุณภาพ 7 ชนิด คือ แผนผังก้างปลา เพื่อทำให้ทราบถึงสาเหตุหลักของปัญหา โดยสาเหตุหลักของปัญหา คือพนักงานขาดทักษะ ประสบการณ์และขาดความรอบคอบในการจัดทำเอกสาร, ระบบงานขัดข้องหรือผิดพลาด และสาเหตุสุดท้ายที่สำคัญคือ กระบวนการทำงาน ซึ่งถ้าไม่ชัดเจนก็ส่งผลให้พนักงานทำงานได้ไม่มีประสิทธิภาพ เมื่อทราบถึงสาเหตุของปัญหาแล้ว ทางผู้วิจัยจึงหาวิธีการเพิ่มประสิทธิภาพเพื่อลดความผิดพลาดในการจัดทำเอกสารนำเข้ายา และเพื่อให้การทำงานมีประสิทธิภาพเพิ่มมากขึ้น"
การประยุกต์ใช้หลักการของ ECRS เพื่อเสนอแนวทางการลดระยะเวลาในการจัดการเอกสารของลูกค้า,"บทคัดย่อ (ABSTRACT) งานวิจัยนี้เป็นการเสนอแนวทางการลดระยะเวลาในการจัดการเอกสารของลูกค้าบริษัท โดยมีวัตถุประสงค์เพื่อศึกษากระบวนการทำงานและการใช้เอกสารร่วมกันระหว่างแผนกต่างๆที่เกี่ยวข้องกับแผนกลูกค้าสัมพันธ์ เพื่อให้มีความเข้าใจและเสนอแนวทางการแก้ไขปัญหา เพื่อลดระยะเวลาในการปฏิบัติงานสำหรับการจัดเรียงการ์ดสำหรับร้านค้า (Receive Card) และแนบกับใบกำกับสินค้า (Invoice) เพื่อดำเนินการวางบิลในขั้นตอนถัดไป โดยใช้หลักการ 4M1E กับแผนผังก้างปลาในการหาสาเหตุของปัญหา และประยุกต์ใช้หลักการของ ECRS มาเเป็นแนวคิดในการศึกษาเพื่อลดความสูญเปล่าและลดขั้นตอนที่ไม่ก่อให้เกิดประโยชน์ โดยการเก็บรวบรวมเวลาในการทำงานในแต่ละขั้นตอนของการทำงานก่อนและหลังการปรับปรุงวิธีการใหม่ ผลการวิจัยพบว่า วิธีที่สามารถลดเวลาในการจัดเรียง การ์ดสำหรับร้านค้า (Receive Card) และแนบกับใบกำกับสินค้า (Invoice) คือ วิธีที่ 2 โดยใช้การแยกตามตัวเลขหรือตัวอักษรตัวอื่นๆ, เรียงตามตัวอักษร 2 ตัวหน้า และเรียงตามตัวอักษรถัดไปตัวที่ 1 ซึ่งวิธีดังกล่าวใช้เวลาเฉลี่ย 91 วินาทีต่อ 1 invoice และใช้เวลาเฉลี่ย 24 วินาทีต่อ 1 card ดังนั้นจึงใช้เวลาเฉลี่ยต่อ 1 invoice ลดลง 13 วินาที คิดเป็น 12.5% และใช้เวลาเฉลี่ยต่อ 1 card ลดลง 18 วินาที คิดเป็น 42.86% ซึ่งตรงกับความคาดหวังที่ผู้วิจัยตั้งไว้ว่าจะสามารถลดเวลาเฉลี่ยรวมในการปฏิบัติงานจากเดิมร้อยละ 10"
การเพิ่มประสิทธิภาพการกระจายสินค้าคลังเย็น,บทความนี้มีวัตถุประสงค์เพื่อศึกษาและพัฒนากระบวนการกระจายสินค้าของบริษัท อินเตอเนชันนัล ในพื้นที่คลังสินค้าคลังเย็นของบริษัทที่มีหน้าที่กระจายสินค้าไปยัง CDC ของ 7-11 โดยไม่มีระบบคลังสินค้าสนับสนุนการทำงานของคลังสินค้าเย็น ทำให้ผู้ปฏิบัติงานต้องคำนวนจำนวนสินค้าคงคลังด้วยตัวเองโดยอุปกรณ์ทั่วไปเช่น เครื่องคิดเลข ต้องจัดทำใบปะหน้าสินค้าด้วยตนเองวนซ้ำในจำนวนครั้งที่ปริมาณมากซึ่งเสี่ยงต่อการเกิดผิดพลาดจากมนุษย์ อีกทั้งยังไม่สามารถทราบจำนวนสินค้าคงคลังที่เหลือจากการจัดสินค้าได้ ผู้จัดทำได้ ใช้เครื่องมือ แผนภูมิกระบวนการไหล (Flow process chart) เพื่อทำการระบุสาเหตุที่ทำให้กระบวนการวางแผนกระจายสินค้าใช้เวลานานและมีขั้นตอนที่วนซ้ำ รวมถึงใช้หลักการ Lean Management และ Excel Formula เข้ามาประยุกต์ทำให้กระบวนการกระจายสินค้ารวดเร็วและเป็นอัตโนมัติมากขึ้น โดยผลการศึกษา พบว่าสามารถลดขั้นตอนดำเนินงานจาก 10 ขั้นตอนเหลือ 6 ขั้นตอนในกระบวนการกระจายสินค้า และยังสามารถลดเวลาในกระบวนการจาก 45 นาที เหลือ 32 นาทีและทำให้การตรวจสอบจำนวนสินค้าหลังการจัดเตรียมนั้นรัดกุมมากขึ้น ซึ่งสามารถตอบสนองต่อผู้ปฏิบัติงานได้ดีขึ้น
กระบวนการทำงานและการสื่อสารของฝ่ายการปฏิบัติงานตัวแทนสายเรือบรรทุกของเหลว,งานวิจัยเล่มนี้มีวัตถุประสงค์ เพื่อศึกษาสภาพการทำงานและการสื่อสารของฝ่ายการปฏิบัติงานตัวแทนเรือบรรทุกของเหลวของบริษัท ในปัจจุบัน โดยใช้Standard Operation Procedure ในการอธิบายขั้นตอนหรือกระบวนการทำงานของฝ่ายปฏิบัติงานตัวแทนเรือบรรทุกของเหลว และฝ่ายที่เกี่ยวข้องต่างๆ รวมถึงมีการใช้เครื่องมือคุณภาพ 7 ชนิด คือ แผนผังการไหลของกระบวนการในการอธิบายกระบวนการทำงาน และ แผนผังก้างปลา เพื่อทำให้ทราบถึงสาเหตุหลักของปัญหาในการทำงานและการสื่อสารที่เกิดจากภายในองค์กรและภายนอกองค์กร ส่งผลให้พบแนวทางการปรับปรุงกระบวนการทำงานและการสื่อสารของฝ่ายการปฏิบัติงานตัวแทนเรือบรรทุกของเหลว
คู่มือการนำสินค้าเข้าเขตปลอดอากร,"บทความวิจัยนี้นำเสนอการปรับปรุง Packing standard ที่ใช้บรรจุชิ้นงานเพื่อเพิ่มประสิทธิภาพในพื้นที่จัดเก็บสินค้าสำเร็จรูป (Finished goods) ของกรณีศึกษาบริษัทผู้ผลิตชิ้นส่วนเพลาขับรถยนต์ ซึ่งมาจากปัญหาพื้นที่จัดเก็บสินค้าสำเร็จรูปไม่เพียงพอต่อการจัดเก็บ ทำให้ต้องมีการนำชิ้นงานบางส่วนไปฝากเก็บกับคลังสินค้าภายนอก (Outsource) ส่งผลให้มีต้นทุนการจัดการคลังสินค้าที่สูง โดยงานวิจัยนี้มีวัตถุประสงค์ คือ 1) เพื่อค้นหาสาเหตุของปัญหาที่เกิดขึ้นในพื้นที่จัดเก็บสินค้าสำเร็จรูป โดยใช้แนวคิดไคเซ็น (Kaizen) และกิจกรรมกลุ่มคุณภาพ (Quality Control Circle : QCC) ร่วมกับเครื่องมือคุณภาพ 7 ชนิด (7 QC Tools) ในการแก้ไขปัญหา 2) เพื่อศึกษาแนวทางการปรับปรุง Packing standard ที่ใช้บรรจุสินค้าเพื่อเพิ่มประสิทธิภาพการใช้พื้นที่จัดเก็บสินค้าสำเร็จรูป 3) เพื่อลดต้นทุนที่เกี่ยวกับการจัดการคลังสินค้า วิธีการดำเนินงานวิจัย นำแนวคิดไคเซ็นมาใช้เพื่อหาแนวทางปรับปรุง โดยทำการกำหนดหัวข้อปัญหาที่ต้องการปรับปรุง และนำข้อมูลที่ได้จากการศึกษาปฏิบัติหน้างานจริง การสังเกต และการสัมภาษณ์มาวิเคราะห์เป็นแผนผังก้างปลา ผลการศึกษาพบว่าการเปลี่ยน Packing standard ที่ใช้บรรจุชิ้นงาน CVJ จากเดิม Pallet K-1 เปลี่ยนเป็น Pallet W-1 ทำให้สามารถลดปริมาณ Pallet ที่จัดเก็บในพื้นที่ได้ 230 ตะกร้า และเพิ่มปริมาณชิ้นงานที่จัดเก็บในพื้นที่ได้ 7,700 ชิ้น ส่งผลให้ช่วยลดต้นทุนการฝากเก็บกับคลังสินค้าภายนอกได้ 1,584 บาทต่อเดือน"
การพัฒนาโปรแกรมเพื่อแก้ปัญหาการจัดเรียงสินค้าลงตู้สินค้าโดยวิธีการทางฮิวริสติก ด้วยเครื่องมือ VBA,"การพัฒนาโปรแกรมการจัดเรียงบรรจุภัณฑ์ลงตู้สินค้า มีวัตถุประสงค์เพื่อพัฒนาประสิทธิภาพกระบวนการจัดเรียงบรรจุภัณฑ์ลงตู้สินค้า เพื่อให้มีเครื่องมือในการจัดเรียงสินค้าแบบอัตโนมัติแทนการทำงานโดยใช้ความชำนาญของพนักงาน และสามารถใช้พื้นที่ในตู้สินค้าได้อย่างมีประสิทธิภาพ การดำเนินวิจัยได้ประยุกต์ใช้หลักวิธีการฮิวริสติกในการออกแบบหลักการจัดเรียงสินค้า การใช้งานโปรแกรมจะแบ่งออกเป็น 3 ส่วน คือการทำความสะอาดข้อมูล การจัดเรียงบรรจุภัณฑ์ลงในตู้สินค้า และการแสดงผลลัพธ์ โปรแกรมสามารถรองรับการจัดเรียงบรรจุภัณฑ์ที่มีหลากหลายขนาด และมีการเก็บข้อมูลบรรจุภัณฑ์เป็นระบบฐานข้อมูลเพื่อให้สะดวกต่อการแก้ไขข้อมูล ทั้งนี้ผู้วิจัยได้ทำการทดลองประสิทธิภาพการทำงานโดยแบ่งเป็น 2 ประเด็น คือ จำนวนตู้สินค้าที่ใช้ และเวลาหรือความรวดเร็วที่ใช้ในการจัดเรียงสินค้า พบว่าโปรแกรมไม่สามารถลดจำนวนการใช้ตู้สินค้าได้ ทั้งยังใช้จำนวนตู้มากกว่าการใช้พนักงานผู้เชี่ยวชาญถึง 3 เปอร์เซ็นต์ แต่ในกระเด็นของความเร็วพบว่าโปรแกรมสามารถลดเวลาการทำงานได้อย่างมีนัยสำคัญ เวลาที่ลดลงคิดเป็น 99.04 เปอร์เซ็นต์ สามารถอธิบายได้ว่าโปรแกรมมีความสามารถในระดับที่เพียงพอต่อการใช้งานจริงและเป็นไปตามวัตถุประสงค์ของงานวิจัย Abstract Developing a program for arranging packages into containers: the objective is to improve the efficiency of the process by creating a tool for automatically arranging packages instead of working with the expertise of employees and being able to increase space utilization rate. The program was divided into 3 parts: cleaning orders, arranging packages, and displaying the results. The program supports various sizes of packaging, and the packaging data is collected as a database, which enables users to update and edit the data. The experiment to test program efficiency divided into 2 issues: the number of containers and time. It was found that program cannot reduce the number of containers used. Furthermore, it’s greater than staff by 3%, but in terms of speed, the time in process was significantly reduced at 99.4%. The result could explain that the program responded to the actual usage and conformed to the objectives of research development."
การเพิ่มประสิทธิภาพการดำเนินงานภายในคลังสินค้า โดยนำแนวคิดTPS (Toyota Production System) มาประยุกต์ใช้,"การวิจัยครั้งนี้มีวัตถุประสงค์เพื่อเพิ่มประสิทธิภาพการดำเนินงานภายในคลังสินค้า กรณีศึกษา ออโตโมทีฟ โดยนำแนวคิด TPS (Toyota Production System) มาประยุกต์ใช้ โดยมีการปรับปรุงการดำเนินงานด้วย 2 เครื่องมือ ได้แก่ 1. ตู้ Waiting Post เพื่อลดความผิดพลาดการหยิบเอกสาร และลดเวลาการทำงาน 2. Shipping Time Chart เพื่อสร้างมาตรฐานการทำงานในคลังสินค้า จากผลการศึกษาพบว่าตู้ Waiting Post สามารถช่วยลดความผิดพลาดในการหยิบเอกสาร จากเดิมมีความผิดพลาดด้านการขนส่งในเดือนพฤศจิกายน 17.24% และเดือนธันวาคม 25% หลังการปรับปรุงพบว่าความผิดพลาดลดลงเหลือ 8.33% และเวลาทำงานเฉลี่ยของพนักงานจัดส่ง พบว่างาน Box จากเดิม 10,205 วินาที หรือประมาณ 171 นาที ลดลงเหลือ 10,045 วินาที หรือประมาณ 168 นาที กรณีงาน Rack จากเดิม 8,705 วินาที หรือประมาณ 146 นาที ลดลงเหลือ 8,545 วินาที หรือประมาณ 143 นาที นอกจากนี้ยังพบว่าเครื่องมือShipping Time Chart ยังสามารถช่วยสร้างมาตรฐานการทำงานในคลังสินค้าได้จริง"
การประยุกต์ใช้ระบบ System Application Program (SAP) เพื่อการจัดซื้อของบริษัทกรณีศึกษา,การวิจัยครั้งนี้ มีวัตถุประสงค์เพื่อศึกษาสภาพปัจจุบันของบริษัทกรณีศึกษา และ ศึกษาระบบ SAP เพื่อการจัดซื้อ กลุ่มตัวอย่างคือพนักงานที่ปฏิบัติงานในแผนกจัดซื้อ ใช้เครื่องมือในการเก็บรวบรวมคือการสัมภาษณ์เพื่อหาปัญหาในการปฏิบัติงาน และแสดงผลด้วยการใช้แผนภูมิการไหลของกระบวนการ ( Flow Process Chart ) เปรียบเทียบระหว่างการปฏิบัติงานแบบปัจจุบัน กับแบบปรับปรุง และ การปฏิบัติงานโดยใช้ SAP กับแบบก่อนหน้าที่ใช้ NAV ว่ามีความแตกต่างกันมากเพียงใด ผลการศึกษาพบว่า 1. เมื่อนำแนวทางการลดความสูญเปล่าด้วยหลักการ ECRS มาใช้ ปรับปรุงกระบวนการทำงานในปัจจุบัน เมื่อเปรียบเทียบแผนภูมิกระบวนการไหล ที่เป็นสภาพปัจจุบันและหลังจากการเสนอแนวทาง เมื่อนำมาเปรียบเทียบแล้ว พบว่าเมื่อนำหลักการ ECRS มาใช้ สามารถลดการทำงานได้จริง ซึ่งทำให้ประหยัดเวลาในการดำเนินงาน 2. เมื่อได้ศึกษาความแตกต่างของโปรแกรมจัดซื้อ 2 โปรแกรม ทั้งโปรแกรม Microsoft Dynamics NAV (NAV) และโปรแกรม System Application Program (SAP) ที่ทางองค์กรเลือกนำมาใช้ โดยการใช้แผนภูมิกระบวนการไหล (Flow Process Chart) มาทำการเปรียบเทียบ พบว่า โปรแกรม NAV กินเวลาในการทำงานมากกว่า โปรแกรม SAP ไม่มากนัก แต่การเปลี่ยนมาใช้ โปรแกรม SAP นั้นดีกว่า โปรแกรม NAV หลายอย่าง ทั้งด้านความปลอดภัย และด้านการปฏิบัติงานที่ตอบโจทย์องค์กรมากขึ้น
การปรับปรุงและเพิ่มประสิทธิภาพพื้นที่การจัดเก็บกล่องกระดาษขึ้นรูป,"การวิจัยนี้มีวัตถุประสงค์เพื่อเสนอแนวทางการปรับปรุงและเพิ่มประสิทธิภาพการจัดเก็บกล่องกระดาษขึ้นรูปของคลังสินค้า YPMT3 บริษัทยามาฮ่ามอเตอร์พาร์ทแม่นูแฟคเจอริ่ง ประเทศไทย เพื่อเพิ่มจำนวนการจัดเก็บกล่องขึ้นรูปให้ได้มากขึ้นและปรับปรุงกระบวนการทำงานในคลังสินค้าให้มีระบบมากขึ้น ผลการวิเคราะห์ปัญหาพบว่ามีการใช้พื้นที่อย่างไม่เต็มที่ ทำให้จัดเก็บกล่องได้น้อยกว่าที่ควรจะเป็น ส่งผลให้พื้นที่การจัดเก็บกล่องล้น เกิดสินค้าล้นสต็อกออกมาเกินพื้นที่ที่กำหนดไว้ รวมถึงมีปัญหาด้านการไม่จัดวางกล่องตามความเคลื่อนไหว ทำให้ใช้เวลานานในการเบิกใช้ มีการปะปนกันของสินค้า เกิดการหาสินค้าไม่เจออีกด้วย โดยเครื่องมือที่ใช้ในการวิจัยได้ใช้แผนผังสาเหตุและผล มาวิเคราะห์หาปัญหาและหาสาเหตุ และได้ใช้ ABC Analytics มาแบ่งกลุ่มสินค้าและจัดวางสินค้าแบบใหม่ ได้ทำการแบ่งกลุ่มสินค้าตาม ABC Analytics โดยได้แบ่งกลุ่มสินค้าและจัด Layout ตามความเคลื่อนไหวเร็ว เคลื่อนไหวปานกลางและเคลื่อนไหวน้อย และเพิ่มจำนวนการจัดวางกล่องแต่ละพาเลท พบว่าหลังการปรับปรุงสามารถลดจำนวการใช้พาเลทได้ 39 พาเลทและลดระยะทางการส่งกล่องเข้าไลน์การผลิตไปได้ 2,613.5 เมตร"
การนำเทคโนโลยีสารสนเทศมาประยุกต์ใช้ในกระบวนการทำงานกรณีศึกษา แผนก Air Transportation,การวิจัยในครั้งนี้มีวัตถุประสงค์เพื่อศึกษากระบวนการทำงานในแผนกAir Transportation และศึกษาถึงเทคโนโลยีสารสนเทศที่มีความเกี่ยวข้องและสามารถนำมาปรับใช้ในกระบวนการทำงานเพื่อเพิ่มประสิทธิภาพการทำงานและรองรับการเติบโตของธุรกิจในอนาคต โดยเทคโนโลยีสารสนเทศที่ศึกษาจะต้องเพิ่มความรวดเร็วในการทำงาน ลดการใช้เอกสาร ลดข้อผิดพลาดและช่วยแบ่งเบาภาระการทำงานของมนุษย์ โดยผู้วิจัยได้ทำการศึกษาเทคโนลีสารสนเทศที่เกี่ยวข้องกับกระบวนการโลจิสติกส์และคัดเลือก เทคโนลยี 3 เทคโนโลยี ซึ่งมีความเหมาะสมในการนำมาปรับใช้ในแผนกมากที่สุด 3 เทคโนโลยีได้แก่ โปรแกรม Vehicle Routing Problem Solver Transportation Management System Electronic Proof of Delivery
การศึกษาปัจจัยและการตัดสินใจคัดเลือกผู้รับเหมาสำหรับโครงการการก่อสร้างขยายสาขา,การศึกษาปัจจัยที่ส่งผลต่อการตัดสินใจคัดเลือกใช้ผู้รับเหมา และระดับปัจจัยความเสี่ยงโครงการก่อสร้าง โดยการประเมินจากระดับผลกระทบและระดับความถี่ของความเสี่ยงด้าน และศึกษาการป้องกันความเสี่ยงและการบรรเทาความเสี่ยง จากกลุ่มตัวอย่างได้แก่ ผู้ที่มีหน้าที่ดูแลการก่อสร้างขยายสาขา ( มหาชน ) โดยใช้วิธีการแบบเจาะจง ด้วยแบบสอบถามเก็บรวบรวมข้อมูล การวิเคราะห์ข้อมูลโดยสถิติการแจกแจงความถี่ ค่าร้อยละ ค่าเฉลี่ยเลขคณิต และค่าส่วนเบี่ยงเบนมาตรฐาน จากการศึกษาปัญหาการคัดเลือกผู้รับเหมา กำหนดเนื้อหาและรูปแบบแบบสอบถาม เก็บข้อมูลจากกลุ่มตัวอย่าง และวิเคราะห์ประเมินผลด้วยสถิติ ผลการศึกษาพบว่า ปัจจัยที่มีผลต่อการตัดสินใจคัดเลือกผู้รับเหมาหลักสำหรับโครงการการก่อสร้างขยายสาขาของบริษัท จํากัด ภาพรวม มีความสำคัญสูงมาก พิจารณาด้านเทคนิคการจัดการและการควบคุม และ ด้านเครื่องมือ เครื่องจักร อุปกรณ์ มีความสำคัญสูงมากเป็นอันดับแรก รองลงมาได้แก่ ด้านประสบการณ์ และด้านทรัพยากรบุคคล ด้านสถานะทางการเงินของผู้รับเหมา และด้านองค์กรของบริษัท และระดับปัจจัยความเสี่ยงที่มากที่สุดต่อการสร้างขยายสาขา คือด้านบริหารบุคลากร ระดับรอง ด้านค่าจ้างและเงินเดือน วิธีการป้องกันความเสี่ยงได้ดีที่สุดคือ การวางแผนการเปลี่ยนแปลงทางเลือกหรือวิธีเพื่อใช้ในกรณีฉุกเฉิน ส่วนการบรรเทาความเสี่ยงของโครงการก่อสร้างที่ดีที่สุด คือ การดูแลตรวจสอบอย่างใกล้ชิดของผู้บริหารงานโครงการ
การเพิ่มประสิทธิภาพในการจัดเก็บบล็อกสกรีน,การวิจัยนี้มีวัตถุประสงค์เพื่อเป็นการเสนอแนวทางในการเพิ่มประสิทธิภาพการจัดการคลังจัดเก็บบล็อกสกรีน อีกทั้งเป็นการลดปัญหาความล่าช้าในกระบวนการจัดเก็บและการค้นหาบล็อกสกรีน โดยขั้นตอนแรกเริ่มจากการศึกษากระบวนการขั้นตอนปฏิบัติงานเบื้องต้น จนพบถึงปัญหาความล่าช้าในการค้นหาบล็อกสกรีน แล้วทำการวิเคราะห์สาเหตุของปัญหาด้วยแผนผังก้างปลา หลังจากนั้นนำข้อมูลแผนการผลิตย้อนหลังมาใช้วิเคราะห์ความถี่ในการหยิบใช้งานบล็อกสกรีนด้วยเทคนิค FSN Analysis มาประยุกต์ใช้ในการจัดวางแผนผังการจัดเก็บบล็อกสกรีน อีกทั้งใช้ระบบ Data Stock ในการจัดเก็บและค้นหาข้อมูลของบล็อกสกรีน นอกจากนี้ยังมีการประยุกต์ใช้การเพิ่มประสิทธิภาพการทำงานแบบลีนเข้ามาช่วยในการปรับปรุงและเสนอแนวทางการพัฒนาประสิทธิภาพคลังจัดเก็บบล็อกสกรีน ผลการวิจัยพบว่า สามารถแบ่งแยกประเภทและแทนด้วยชื่อย่อของลูกค้า ได้ผลลัพธ์ทั้งหมด 44 ประเภท นำมาเรียงลำดับความถี่ของการหยิบใช้งานบล็อกสกรีนจากสูงไปหาต่ำ โดยบล็อกสกรีนหมุนเวียนเร็ว (F) มีจำนวนทั้งหมด 10 ประเภท คิดเป็นร้อยละ 22.73 ของประเภทบล็อกสกรีนทั้งหมด บล็อกสกรีนหมุนเวียนช้า (S) มีจำนวนทั้งหมด 8 ประเภท คิดเป็นร้อยละ 18.18 ของประเภทบล็อกสกรีนทั้งหมด บล็อกสกรีนที่มีการหมุนเวียนน้อยมากหรือไม่มีการหมุนเวียน (N) มีจำนวนทั้งหมด 26 ประเภท คิดเป็นร้อยละ 59.09 ของประเภทบล็อกสกรีนทั้งหมด หลังจากนั้นนำผลลัพธ์ที่ได้มาจัดทำแผนผังคลังจัดเก็บบล็อกสกรีนควบคู่ไปกับการใช้ระบบ Data Stock และการการเพิ่มประสิทธิภาพการทำงานแบบลีน ส่งผลให้หลังการปรับปรุงกระบวนการดำเนินงานพบว่า ขั้นตอนการดำเนินงานก่อนปรับปรุงมี 9 ขั้นตอน ซึ่งขั้นตอนการดำเนินงานหลังปรับปรุงลดเหลือ 7 ขั้นตอน โดยระยะทางในกระบวนการทำงานลดลงจากเดิมรวม 104 เมตร และระยะเวลาในการดำเนินงานเฉลี่ยลดลง 5.27 นาที คิดเป็นประมาณร้อยละ 64.78 ของระยะเวลาการดำเนินงานก่อนปรับปรุง
การพัฒนาระบบการทำใบสั่งซื้อด้วย Microsoft Excel,"การศึกษาเรื่อง การพัฒนาระบบการทำใบสั่งซื้อด้วย Microsoft Excel มีวัตถุประสงค์เพื่อเพิ่มประสิทธิภาพของการทำใบสั่งซื้อโดยใช้โปรแกรม Microsoft Excel ให้เป็นอัตโนมัติมากขึ้นและเพื่อลดขั้นตอนและเวลาในการพิมพ์ข้อมูลในใบสั่งซื้อและการสรุปยอดเงินการสั่งซื้อ โดยเครื่องมือที่ใช้ในการวิจัยคือ โปรแกรม Microsoft Excel และฟังก์ชันต่างๆใน Microsoft Excel ได้แก่ VLOOKUP, Drop Down List , VBA รวมถึงการใช้ Pivot Table การสรุปยอดเงินการสั่งซื่อ โดยมีขั้นตอนการดำเนินงานคือการศึกษาระบบการทำงานและวิเคราะห์ถึงปัญหาพบว่าในขั้นตอนการทำใบสั่งซื้อและขั้นตอนการสรุปยอดเงินการสั่งซื้อนั้นมีขั้นตอนที่สามารถลดลงได้ จากนั้นจึงศึกษาและค้นคว้าข้อมูลที่เกี่ยวข้องแล้วจึงจำลองใบสั่งซื้อขึ้นมา เพื่อทดสอบระบบพร้อมทั้งเตรียมฐานข้อมูลที่ต้องใช้แล้วจึงเขียนสูตรและใช้ฟังก์ชันต่างๆใน Microsoft Excel ตามที่ได้กล่าวไว้ข้างต้น แล้วจึงทดสอบระบบว่าเป็นไปตามที่คาดหวังหรือไม่ ผลการศึกษาพบว่างานวิจัยนี้สามารลดขั้นตอนและระยะเวลาในการทำใบสั่งซื้อและสามารถลดขั้นตอนและระยะเวลาในการสรุปยอดเงินการสั่งซื้อได้"
การเพิ่มประสิทธิภาพการทำเอกสารส่งออกสินค้าของแผนก Customer Service Export (Sea Freight),"งานวิจัยนี้เป็นการเพิ่มประสิทธิภาพการทำเอกสารส่งออกสินค้าของแผนก Customer Service Export (Sea Freight) ของบริษัท ทรานส์ ประเทศไทย มีวัตถุประสงค์เพื่อศึกษาการเพิ่มประสิทธิภาพการทำงานและการปรับปรุงการทำงาน เพื่อนำไปสู่การทำงานที่พัฒนามากยิ่งขึ้น โดยการนำหลักการกำจัดขั้นตอนการทำงานที่ไม่จำเป็น หรือแนวคิดไคเซ็น เข้ามาปรับปรุงการทำงานเพื่อลดความสุญเปล่าและลดขั้นตอนการทำงานที่ไม่เกิดประโยชน์และการปรับปรุงวิธีการทำงานให้ง่ายขึ้น โดยการเก็บรวบรวมการทำงานในแต่ละขั้นตอนของการทำงานก่อนและหลังการปรับปรุงวิธีการใหม่ ผลการวิจัยพบว่า การนำแนวทางไคเซ็นมาประยุกต์ใช้มีผลทำให้พนักงานสามารถส่งเอกสารหรือทำเอกสารโดยมีรายละเอียดถูกต้องครบถ้วนได้ภายในครั้งแรก โดยไม่มีการแก้ไข และระยะเวลาในการทำงานในแต่ละกระบวนการลดลง โดยก่อนการปรับปรุงกระบวนการทำงาน ใช้เวลาทำงาน 13 ขั้นตอน เฉลี่ยรวม 1,721.16 นาที และหลังจากปรับปรุงกระบวนการทำงาน ใช้เวลาทำงาน 13 ขั้นตอนเท่ากันเหลือเฉลี่ยรวม 1,339.12 นาที ทำให้เวลาทั้งหมดลดลงเฉลี่ย 382.04 นาที หรือคิดเป็นร้อยละ 22.20 ของเวลาการทำงานที่ลดลง"
การเพิ่มประสิทธิภาพในการขนส่งโดยการเพิ่มความเร็วต่อจุด,งานวิจัยนี้เป็นการศึกษาเพื่อเพิ่มประสิทธิภาพในการขนส่งโดยการเพิ่มความเร็วต่อจุด กรณีศึกษา เมคเซนต์ เอ็กซ์เพลส โดยมีวัตถุประสงค์เพื่อเพิ่มประสิทธิภาพการนำจ่ายพัสดุโดยการเพิ่มความเร็วต่อจุดหรือเพื่อลดระยะเวลาในการนำจ่ายพัสดุต่อจุด ผู้วิจัยทำการศึกษาและหาแนวทางการแก้ไขปัญหาโดยจากการเก็บข้อมูลสถิติและทำการวิเคราะห์เพื่อเพิ่มประสิทธิภาพในการขนส่งโดยการเพิ่มความเร็วต่อจุดหรือเพื่อลดระยะเวลาในการนำจ่ายพัสดุต่อจุดเพื่อเป็นแนวทางในการปรับปรุงแก้ไขของบริษัท เมคเซนต์ เอ็กซ์เพลส ผลจากการศึกษาพบว่า การเพิ่มประสิทธิภาพในการขนส่งโดยการเพิ่มความเร็วต่อจุดหรือเพื่อลดระยะเวลาในการนำจ่ายพัสดุต่อจุดนั้นสามารถทำได้โดยการปล่อยรถออกจากคลังสินค้าให้เร็วขึ้นกว่าเดิมเพื่อเลี่ยงหรือลดการเวลาการรอจากปัญหารถติดในช่วงตอนเย็น การลดจำนวนจุดส่งของคนขับเพื่อลดปัญหาการเกิดการขนส่งล่าช้าเกิดกำหนดการ (Delay delivered) การให้คนขับโทรหาปลายทางก่อนการเข้าไปส่งสินค้าเพื่อให้แน่ใจว่าปลายทางสะดวกรับสินค้าเพื่อลดเวลาการรอคอยหากติดต่อปลายทางไม่ได้หรือต้องประสานงานอื่นๆ
การปรับปรุงการพยากรณ์และการวางแผนการสั่งซื้อที่ประหยัด,"งานวิจัยนี้มีวัตถุประสงค์เพื่อศึกษาเทคนิคการพยากรณ์ที่เหมาะสม สำหรับการพยากรณ์เพื่อการสั่งซื้อชิ้นส่วนนำเข้าจากต่างประเทศและแนวทางในการเพิ่มประสิทธิภาพการบริหารสินค้าคงคลัง ทำการศึกษาข้อมูลความต้องการชิ้นส่วนนำเข้าของลูกค้าในเดือนมกราคม พ.ศ.2561 ถึง ธันวาคม พ.ศ.2564 ของบริษัทผลิตชิ้นส่วนยานยนต์แห่งหนึ่ง โดยมีการนำจำนวนความต้องการชิ้นส่วนนำเข้าในปีพ.ศ.2561 ถึง ปีพ.ศ.2563 มาทำการพยากรณ์ โดยใช้เครื่องมือในการพยากรณ์ทั้งหมด 4 วิธี คือ 1.การหาค่าเฉลี่ยอย่างง่าย 2.การหาค่าเฉลี่ยเคลื่อนที่อย่างง่าย 3.การหาค่าเฉลี่ยเคลื่อนที่แบบถ่วงน้ำหนัก 4.การหาค่าเฉลี่ยเอ็กซ์โพเนนเชียลอย่างง่าย เพื่อทำการพยากรณ์ความต้องการชิ้นส่วนในปีพ.ศ.2564 โดยคัดเลือกวิธีการพยากรณ์ที่เหมาะสมโดยใช้การหาค่าความคลาดเคลื่อน ทั้งหมด 3 รูปแบบ คือ 1.ค่าเฉลี่ยความคลาดเคลื่อนสมบูรณ์(MAD) 2.ค่าเฉลี่ยความคลาดเคลื่อนกำลังสอง(MSE) 3.ค่าเฉลี่ยของร้อยละความผิดพลาดสัมบูรณ์(MAPE) เป็นเครื่องมือในการคัดเลือกวิธีการพยากรณ์ ผลการศึกษาพบว่าวิธีการพยากรณ์ที่มีค่าความคลาดเคลื่อนน้อยที่สุด คือ วิธีค่าเฉลี่ยเคลื่อนที่แบบถ่วงน้ำหนัก (Weighted Moving Average) โดยการถ่วงน้ำหนัก 4 เดือน ให้ค่าความคลาดเคลื่อนน้อยที่สุด คือ MAD = 1521.75, MSE = 2,403,443.75, MAPE = 10.89 ทำการคำนวณปริมาณการสั่งซื้อที่ประหยัด โดยใช้ความต้องการชิ้นส่วนนำเข้าตลอดปีทั้งก่อนและหลังการพยากรณ์ ผลการวิเคราะห์พบว่า ปริมาณการสั่งซื้อแต่ละครั้งก่อนการใช้การพยากรณ์มีค่าเท่ากับ 53,759 ชิ้น และปริมาณการซื้อแต่ละครั้งหลังการใช้การพยากรณ์มีค่าเท่ากับ 51,798 ชิ้น ต้นทุนรวมการบริหารสินค้าคงคลังก่อนมีการใช้การพยากรณ์ มีค่าเท่ากับ 710,684.95 บาท และต้นทุนรวมการบริหารสินค้าคงคลังหลังมีการใช้การพยากรณ์ มีค่าเท่ากับ 662,731.34 บาท ลดลงจำนวน 47,953.61 บาท คิดเป็นร้อยละ 6.75 ของต้นทุนรวมก่อนมีการใช้การพยากรณ์ บริษัทสามารถนำเงินในส่วนนี้ไปทำกิจกรรมอื่นที่ก่อผลกำไรต่อไปได้"
ของผู้ประกอบการออนไลน์,วิจัยนี้เป็นการศึกษากระบวนการจัดหาซัพพลายเออร์รายใหม่ ของกรณีศึกษาบริษัท มีจุดประสงค์เพื่อวิเคราะห์ปัญหาในกระบวนการจัดหาซัพพลายเออร์รายใหม่ และหาแนวทางการพัฒนากระบวนการทำงานของแผนกจัดซื้อให้มีประสิทธิภาพมากขึ้น โดยใช้แนวคิด Lean ในการหาความสูญเปล่าในกระบวนการทำงานพร้อมระยะเวลาที่ใช้ในการทำงานของแต่ละขั้นตอน และใช้แผนผังก้างปลา หลัก 4M 1E ในการวิเคราะห์หา สาเหตุที่ทำให้เกิดการล่าช้าในกระบวนการทำงาน ผลการศึกษาพบว่ามีขั้นตอนการทำงานทั้งหมด 6 ขั้นตอนที่เกี่ยวข้องกับการจัดหาซัพพลายเออร์รายใหม่ ซึ่งมีปัญหาการทำงานที่ล่าช้าในหลายขั้นตอน และใช้ระยะเวลาในการทำงานทั้งหมด 25 วัน ผู้วิจัยจึงได้ศึกษาและวิเคราะห์สาเหตุของปัญหาการล่าช้าที่เกิดขึ้นในกระบวนการจัดหาซัพพลายเออร์รายใหม่ นอกจากนี้ผู้วิจัยได้นำเสนอทฤษฎีที่ใช้ในการศึกษา รูปแบบในการเก็บรวบรวมข้อมูลและแนวทางในการแก้ไขปัญหา เพื่อให้สามารถพัฒนาและเพิ่มประสิทธิภาพการทำงาน
พยากรณ์ความต้องการวัตถุดิบใหม่เพื่อวิเคราะห์และกำหนดจำนวนเที่ยวรถขนส่ง,รายงานปฎิบัติสหกิจศึกษาเรื่องพยากรณ์ความต้องการวัตถุดิบใหม่เพื่อวิเคราะห์และกำหนดจำนวนเที่ยวรถที่เหมาะสม โดยมีวัตถุประสงค์เพื่อศึกษากระบวนการทำงาน รูปแบบการขนส่ไปจนถึงความต้องการในการใช้งาน นำไปสู่การพยากรณ์ความต้องการใช้วัตถุดิบและวางแผนจำนวนเที่ยวรถในการขนส่งวัตถุดิบดังกล่าวให้เหมาะสมต่อความต้องการใช้งานที่แตกต่างกันของโรงงานสระบุรีและโรงงานนครศรีธรรมราช การดำเนินงานพบว่าจากจำนวนการพยากรณ์ความต้องการใช้วัตถุดิบและข้อจำกัดที่แตกต่างกันทำให้โรงงานนครศรีธรรมราชมีจำนวนการใช้รถอยู่ที่ 2 คันต่อเดือนเท่านั้น จึงอาจมีการวางแผนในการจัดหารถขนส่งสำรองจำนวน 1 คัน ในส่วนของโรงงานสระบุรีช่วง 4 เดือนแรกจะมีจำนวนการใช้รถน้อยสุดอยู่ที่ 15 คันต่อเดือนและมากสุดอยู่ที่ 20 คันต่อเดือน จึงควรมีการจัดเตรียมรถให้เพียงพอต่อความต้องการขั้นพื้นฐานที่ 15 คันและสำรองการใช้อยู่ที่ 5 คัน ในช่วง 4 เดือนถัดมาจะมีจำนวนการใช้รถน้อยสุดอยู่ที่ 24 คันต่อเดือนและมากสุดที่ 39 คันต่อเดือน ดังนั้นในการวางแผนจัดเตรียมรถควรมีจำนวนให้เพียงพอต่อความต้องการพื้นฐานที่ 24 คันและจัดหารถสำหรับสำรองการใช้งานที่ 15 คัน จากการพยากรณ์ความต้องการใช้วัตถุดิบจึงทำให้มีการวางแผนในกระบวนการดำเนินงานต่อไปได้อย่างมีประสิทธิภาพมากขึ้นเพื่อป้องกันการขนส่งที่ล่าช้าและการขนส่งที่ไม่เพียงพอต่อความต้องการใช้งานของทั้งสองโรงงานได้
การประยุกต์ใช้ การวิเคราะห์แบบเอบีซี เพื่อแนะนำสินค้าที่มีความสำคัญสำหรับใช้ในการพยากรณ์ยอดขายของสินค้า,งานวิจัยฉบับนี้มีวัตถุประสงค์เพื่อ 1.) พัฒนาการพยากรณ์ยอดขายของสินค้าด้วยระบบ ABC Analysis ผ่าน Microsoft Excel 2.) เพื่อศึกษาข้อมูลในการทำระบบ ABC Analysis ในการประยุกต์ใช้กับการพยากรณ์ยอดขายของสินค้า 3.) เพื่อปรับปรุงและพัฒนาการขายสินค้าของวันในสัปดาห์ต่างๆ ในเดือน ตุลาคม พ.ศ. 2564 - เดือนธันวาคม พ.ศ. 2564 โดยการใช้ Histogram Chart มาช่วยสังเกต ผู้จัดทำพบว่า การจัดทำระบบ ABC Analysis ผ่าน Microsoft Excel นี้สามารถช่วยในการตรวจสอบสินค้าที่มีมูลค่าต่ำไปจนถึงสูงได้ ทำให้สามารถชี้เฉพาะเจาะจงสินค้าที่มีมูลค่าต่ำในการปรับปรุงพัฒนา และสินค้าที่มีมูลค่าสูงในการส่งเสริมการขายได้ อักทั้งยังสามารถระบุวันในสัปดาห์ที่ยอดขายสินค้ามีจำนวนต่ำ เพื่อใช้ในการปรับปรุงนโยบายการขาย หรือส่งเสริมการขายในวันนั้นๆได้ เพื่อที่จะเป็นประโยชน์ต่อบริษัทในอุตสาหกรรมที่เกี่ยวข้อง
การศึกษาขั้นตอนการผลิตสลิงผ้าแบบแบน WS-2 ของแผนก Atech,การปฏิบัติสหกิจศึกษา เรื่อง การศึกษาขั้นตอนการผลิตสลิงผ้าแบบแบนWS-2 ของแผนก Atech มีวัตถุประสงค์เพื่อเพิ่มความเข้าใจในขั้นตอนการผลิตสลิงผ้า และจัดทำออกมาเป็นแผนผังกระบวนการได้ และเพื่อที่จะนำความรู้ที่ได้จากการศึกษาขั้นตอนการผลิตสลิงผ้าไปเผยแพร่ต่อบุคคลอื่นที่สนใจได้ โดยในการเก็บรวบรวมข้อมูลทางผู้วิจัยได้เลือกใช้วิธีการสังเกตการณ์และการสัมภาษณ์ ในส่วนของการวิเคราะห์ผลการศึกษา ผู้วิจัยได้เลือกใช้แบบสอบถามประเมินความคิดเห็นของช่างเย็บ จำนวน 10 คน ซึ่งประเด็นความคิดเห็นในแบบสอบถามมีทั้งหมด 4 ข้อ ผลการศึกษาพบว่าขั้นตอนการผลิตสลิงผ้าแบบแบน WS-2 ของแผนก Atech นั้นมีทั้งหมด 10 ขั้นตอน ได้แก่ การวัดสลิงผ้า การตัดสลิงผ้า การเย็บต่อปลาย การวัดหูข้างที่ 1 การเย็บหูข้างที่ 1 การวัดหูข้างที่ 2 การเย็บหูข้างที่ 2 การเย็บป้ายบอกรายละเอียดของสลิงผ้า การตัดเศษด้ายและการเป่าลมร้อน และขั้นตอนสุดท้ายคือการแพ็คสินค้าก่อนที่จะส่งให้ลูกค้า และในส่วนของการวิเคราะห์ผลของแบบสอบถามประเมินความคิดเห็นของช่างเย็บ จำนวน 10 คน พบว่าประเด็นความคิดเห็นข้อที่ 1 ช่างเย็บส่วนใหญ่เห็นด้วยในระดับมาก ประเด็นความคิดเห็นข้อที่ 2 ช่างเย็บส่วนใหญ่เห็นด้วยในระดับมาก ประเด็นความคิดเห็นข้อที่ 3 ช่างเย็บส่วนใหญ่เห็นด้วยในระดับมาก และในประเด็นความคิดเห็นข้อที่ 4 พบว่าช่างเย็บส่วนใหญ่เห็นด้วยกับประเด็นความคิดเห็นในระดับมากเช่นกัน เนื่องจากผู้วิจัยมีระยะเวลาในการเก็บรวบรวมข้อมูลในแผนก Atech หากมีผู้ที่สนใจนำงานวิจัยนี้ไปต่อยอดควรเก็บรวบรวมข้อมูลในขั้นตอนการตรวจสอบการผลิตสลิงผ้าแบบแบน WS-2 และควรมีการนำแผนผังไปทดลองกับช่างเย็บที่เข้ามาทำงานใหม่ เพื่อปรับปรุงให้ขั้นตอนการทำงานมีประสิทธิภาพมากขึ้น
การเพิ่มประสิทธิภาพกระบวนการทำงานการจัดทำเอกสารที่เกี่ยวข้องกับพนักงานขนส่งแผนกทรัพยากรบุคคลและธุรการ,บทคัดย่อ (ABSTRACT) งานวิจัยนี้มีวัตถุประสงค์เพื่อศึกษาการเพิ่มประสิทธิภาพกระบวนการทำงานการจัดทำเอกสารที่เกี่ยวข้องกับพนักงานขนส่ง แผนกทรัพยากรบุคคลและธุรการ กรณีศึกษาบริษัท ATP30 สำหรับเป็นแนวทางในการนำไปประยุกต์ใช้แก้ปัญหาความล่าช้าของกระบวนการทำงานรับสินค้านำเข้า โดยเลือกใช้การศึกษาคู่มือระเบียบการปฏิบัติงาน การสัมภาษณ์เชิงโครงสร้าง การใช้เครื่องมือคุณภาพ 7 ชนิด (7 QC Tools) ร่วมกับหลักการ ECRS เพื่อออกแบบการแก้ไขปรับปรุงกระบวนการทำงาน และวัดประสิทธิภาพก่อนและหลังการปรับปรุงการทำงาน เพื่อนำไปสู่การเพิ่มประสิทธิภาพในกระบวนการทำงาน จากผลการศึกษาพบว่า สาเหตุของการเกิดความล่าช้าเกิดจากความผิดพลาดที่เกิดจากการทำงานของพนักงานที่ขาดความเชี่ยวชาญในการจัดทำเอกสาร ทำให้ต้องมีการดำเนินการแก้ไขเอกสารก่อนไปขั้นตอนถัดไป ส่งผลให้กระบวนการทำงานล่าช้า ดังนั้นปัญหาที่เกิดจากความผิดพลาดที่เกิดจากการทำงานของพนักงานที่ขาดความเชี่ยวชาญจึงเป็นสาเหตุที่ควรแก้ไขมากที่สุด รองลงมาคือปัญหาที่เกิดจากกระบวนการทำงาน จากการปฏิบัติงานของผู้วิจัยได้มีการเห็นถึงการที่ขั้นตอนในกระบวนการทำงานบางอย่างมีความซ้ำซ้อนและการจัดลำดับงานบางอย่างภายในกระบวนการทำงานมีความไม่เหมาะสมซึ่งส่งผลกระทบต่อกระบวนการทำงานที่ล่าช้า ผู้วิจัยจึงได้มีการนำการอบรมวิธีการปฏิบัติงาน (Work instructions) เข้ามาใช้ในกระบวนการทำงานการจัดทำเอกสาร ทำให้ความผิดพลาดที่เกิดขึ้นลดลงจากเดิม 8 ครั้ง เหลือเพียง 3 ครั้ง คิดเป็นร้อยละ 37.50 และการนำการอบรมวิธีการปฏิบัติงาน (Work instructions) เข้ามาใช้ร่วมกับการนำหลักการ ECRS มาปรับปรุงแก้ไขในขั้นตอนการปฏิบัติงานในกระบวนการจัดทำเอกสารสามารถช่วยลดเวลาเฉลี่ยการปฏิบัติงานในกระบวนการทำงานการรับสินค้านำเข้าได้ลงไปได้จากเดิม 67.85 นาที เหลือเพียง 39.25 นาที ซึ่งลดลงจากเดิม 28.60 นาทีหรือคิดเป็นร้อยละ 42.15 ส่งผลให้กระบวนการทำงานมีความคล่องตัวและมีประสิทธิภาพเพิ่มมากขึ้น
การศึกษาข้อกำหนดมาตรการความปลอดภัยของถังในการขนส่งก๊าซธรรมชาติเหลวทางรถไฟ,งานวิจัยฉบับนี้มีจุดประสงค์เพื่อรวบรวมและศึกษาเชิงเปรียบเทียบข้อกำหนดมาตราฐานความปลอดภัยของถังในการขนส่งก๊าซธรรมชาติเหลวทางรถไฟจากทั้งในไทยและต่างประเทศ เพื่อเป็นแนวทางในการป้องกันเกิดอุบัติเหตุขณะขนส่งก๊าซธรรมชาติเหลวทางรถไฟและเป็นแนวทางในประยุกต์ใช้ข้อกำหนดมาตราการกับประเทศไทย ผู้วิจัยได้รวบรวมรวบรวมจากแหล่งข้อมูลซึ่งเป็นข้อมูลทุติยภูมิ (Secondary Data) ทำให้ทราบถึงสภาพความเป็นมาของการขนส่งก๊าซธรรมชาติเหลวทางรถไฟจากหลายๆประเทศได้แก่สหรัฐอเมริกา เยอรมัน สเปน ญี่ปุ่น จีนและทำการวิเคราะห์ข้อมูลให้เห็นถึงความแตกต่างของข้อกำหนด และจัดเรียบเรียงขึ้นใหม่ ในรูปแบบตาราง พร้อมอธิบายเชิงส่วนต่างๆเชิงพรรณนา สรุปออกมาเพื่อให้ง่ายต่อความเข้าใจสามารถแบ่งหัวข้อวิเคราะห์ออกมาเป็น 5 หัวข้อได้แก่ บรรจุภัณฑ์ การบรรจุ การทดสอบ การฝึกอบรม ฉลากบรรจุ ผลการวิจัยพบว่า ถังแบบพกพา มีความสอดคล้องกันในเรื่องของ บรรจุภัณฑ์ การบรรจุ การทดสอบ การฝึกอบรม ยกเว้นฉลากบรรจุภัณฑ์ยกเว้นฉลากบรรจุภัณฑ์ที่แตกต่างเป็นไปตามของแต่ละประเทศโดยที่ประเทศไทยยังคงใช้เหมือนของสหภาพยุโรป ส่วนถังแบบติดตรึง สำหรับถังแบบติดตรึง บรรจุภัณฑ์ ข้อกำหนด HMR มีการออกแบบตัวถังด้านนอกที่ทำจากวัสดุเหล็กกล้าเพื่อป้องกันความเสียหายทางกายภาพ ทั้งยังมีคุณสมบัติในการควบคุมอุณหภูมิตัวถังในระหว่างการขนส่งซึ่งคุณสมบัตินี้มีเหมาะสมที่จะนำมาใช้ในประเทศไทย 2.การบรรจุ การนำบรรจุภัณฑ์ข้อกำหนด HMR มาใช้ การบรรจุจะต้องเป็นไปตามเกณฑ์ข้อกำหนดของสหรัฐอเมริกา 3.การทดสอบและการตรวจสอบ สามารถนำมาตรฐาน ISO 17020:2012 และ เทคโนโลยีไฟไนท์เอลิเมนต์ มาประยุกต์ใช้ในประเทศไทยได้ การใช้เทคโนโลยีไฟไนท์เอลิเมนต์ เป็นการสร้างแบบจำลองขึ้นมาและเป็นการช่วยการลดต้นทุนในการสร้างต้นแบบจริงซึ่งคุณสมบัตินี้เหมาะสมที่จะนำมาใช้ในประเทศเนื่องจากประเทศไทยไม่ได้มีงบประมาณที่สูง .การฝึกอบรม ทั้งสองข้อกำหนดมีความสอดคล้องหัวกันในหัวข้อต่างๆและสามารถนำมาประยุกต์ใช้กับประเทศไทยได้ 5.ฉลากบรรจุภัณฑ์ ผู้คนในประเทศไทยสามารถมองเห็นและเข้าใจฉลากบรรจุภัณฑ์ RID ได้ง่ายเพราะมีความคุ้นเคยกับฉลากบรรุภัณฑ์ของสหภาพยุโรป
การศึกษากระบวนการทำงานและแนวทางในการปรับปรุงประสิทธิภาพการจัดซื้อจัดหาตามแนวคิดลี,การศึกษาวิจัยครั้งนี้มีวัตถุประสงค์เพื่อศึกษากระบวนการทำงาน ปัญหาที่เกิดของแผนกจัดซื้อจัดหาและการประยุกต์ใช้แนวคิดการจัดซื้อจัดหาแบบลีน เพื่อใช้เป็นแนวทางในการปรับปรุงกระบวนการจัดซื้อจัดหาให้มีประสิทธิภาพมากยิ่งขึ้นและลดระยะเวลาในกระบวนการทำงาน โดยใช้การสัมภาษณ์เชิงลึกและใช้แผนผังงานสายธารคุณค่าในการวิเคราะห์หาความสูญเปล่าหรือกิจกรรมที่ไม่เพิ่มมูลค่า ผลการวิเคราะห์พบว่าบริษัทกรณีศึกษามีกิจกรรมที่ไม่เพิ่มคุณค่า คือการที่ผู้ขอซื้อส่งใบขอซื้อให้ผู้จัดการแผนกหรือผู้บริหารตรวจสอบและอนุมัติ หรือแผนกจัดซื้อ Copy ใบ invoice และใบ PO เก็บไว้เพื่อแจ้งแผนกต่างๆรับของ และโดยเฉพาะผู้ที่ทำการขอซื้อส่งใบขอซื้อ โดยใช้พนักงาน Driver ขึ้นมาส่งให้แผนกจัดซื้อ ใช้เวลาเฉลี่ย 12.5 ต่อวัน ซึ่งกิจกรรมทั้งหมดที่ได้กล่าวมานี้ เป็นกิจกรรมที่จัดว่าเป็นกระบวนการที่ไม่ก่อให้เกิดคุณค่าในประเภทความสูญเปล่าที่เกิดจากการขนส่งและการจัดเก็บ แนวทางในการปรับปรุงกระบวนการจัดซื้อจัดหา เริ่มจากการใช้แนวคิดการจัดซื้อจัดหาแบบลีน และการนำเทคโนโลยีสารสนเทศเข้ามาใช้ในออกใบขอซื้อ ใบสั่งซื้อ และการรับสินค้าในระบบเครือข่ายคอมพิวเตอร์ในองค์กร ซึ่งทำให้ 1) กระบวนการจัดซื้อจัดหาลดลงเหลือ 12 ขั้นตอน 2) ลดระยะเวลาการดำเนินการจัดซื้อจัดหารวมลดลงเหลือ 50.42 นาทีต่อวัน และ 53.34 นาทีต่อวัน สำหรับการสั่งซื้อสินค้าหรืองานประเภทบริการที่มีมูลค่าไม่เกิน 1 แสนบาท และสำหรับการสั่งซื้อสินค้าหรืองานประเภทบริการที่มีมูลค่าเกิน 1 แสนบาท ตามลำดับ
การศึกษาความสัมพันธ์ของข้อมูลและออกแบบส่วนต่อประสานผู้ใช้งาน,"วิจัยฉบับนี้มีวัตถุประสงค์เพื่อศึกษาและวิเคราะห์ความสัมพันธ์ของข้อมูลที่ใช้ภายในบริษัท และ เพื่อออกแบบส่วนต่อประสานกับผู้ใช้งาน (User Interface, UI) และรายงานให้เหมาะกับบริษัทกรณีศึกษา โดยบริษัทกรณีศึกษาเป็นบริษัทตัวแทนรับขนสินค้าระหว่างประเทศ (Freight Forwarder) พนักงานแต่ละแผนก มีความต้องการในการใช้ข้อมูลที่แตกต่างกัน ผู้วิจัยจึงเห็นถึงความสำคัญของการศึกษาความสัมพันธ์ของข้อมูล การกำหนดสิทธิในการเข้าถึงข้อมูล เพื่อเรียกใช้ข้อมูลได้ถูกต้องตรงความต้องการต่อผู้ใช้งาน แนวทาง การดำเนินงานวิจัยคือเก็บรวบรวมข้อมูลโดยแยกตามแผนก จากนั้นทำการวิเคราะห์ พบว่ามีข้อมูลหลายรายการ ที่ผู้ใช้ต้องการใช้เหมือนกัน ดังนั้นการรวมการทำงานของทุกแผนกไว้บนแพลตฟอร์ม (Platform) เดียวกัน จึงเป็นสิ่งที่จะช่วยให้การทำงานของแต่ละแผนกนั้นง่ายขึ้น โดยผู้วิจัยได้ออกแบบรายงาน 5 ชนิดได้แก่ รายงานสรุปยอดขายของบริษัท, รายงานงบการเงิน, รายงานยอดขายของพนักงานขาย, รายงานการติดตามงานของพนักงานขาย, และรายงานการติดตามงานของพนักงานบริการลูกค้า จากนั้นทำการวิเคราะห์ระบบโดยใช้ Use Case Diagram และ Activity Diagram เพื่อให้เห็นการโต้ตอบระหว่างผู้ใช้ระบบกับระบบ และความสัมพันธ์ของ แต่ละกิจกรรม ถัดมาทำการออกแบบส่วนต่อประสานกับผู้ใช้งาน เพื่อให้สอดคล้องกับการใช้ข้อมูลของพนักงาน เมื่อได้ตัวต้นแบบแล้วจากนั้นให้ผู้ใช้ทำแบบประเมินความพึงพอใจที่มีต่อระบบ โดยผลการประเมินพบว่า มีค่าความพึงพอใจเฉลี่ยอยู่ที่ 4.25 อยู่ในเกณฑ์ความพึงพอใจในระดับมาก โดยความพึงพอใจเฉลี่ยที่อยู่ในระดับมากที่สุดจากคะแนนทั้งหมดมี 2 หัวข้อ ได้แก่ ตำแหน่งการจัดวางกล่องค้นหามีความเหมาะสม และรายงานมีการสรุปผลที่ง่ายต่อการนำไปใช้ ซึ่งแม่แบบของส่วนต่อประสานกับผู้ใช้งานนี้จะทำให้บริษัทสามารถนำไปปรับปรุงประสิทธิภาพการเข้าถึงข้อมูลขององค์กร สร้าง และพัฒนาระบบเพื่อต่อยอดได้ในอนาคตต่อไป"
การวิเคราะห์ข้อมูลเพื่อหากลุ่มลูกค้าสำหรับการขายของออนไลน์บนแพลตฟอร์มช็อปปี้,งานวิจัยครั้งนี้มีวัตถุประสงค์ 1.) เพื่อพัฒนาต่อยอดธุรกิจร้านค้าสกินแคร์ออนไลน์ผ่านแพลตฟอร์มของ Shopee 2.) เพื่อศึกษาข้อมูล data การขายของร้านค้าสกินแคร์ออนไลน์ผ่านแพลตฟอร์ม Shopee ให้มียอดขายเพิ่มมากขึ้นและเข้าใจการทำการตลาดในการขายของออนไลน์มากขึ้น 3.) เพื่อศึกษาและวิเคราะห์ข้อมูลของลูกค้าจาก insight ของแพลตฟอร์ม Shopee ที่ส่งผลต่อการตัดสินใจเลือกซื้อของลูกค้า โดยผู้วิจัยได้ใช้เครื่องมือ Data analytics เพื่อวิเคราะห์ข้อมูลเชิงลึก เก็บข้อมูลการสั่งซื้อของลูกค้าแต่ละบุคคลในช่วงเดือนสิงหาคม 2564 - มกราคม 2565 และใช้การวิเคราะห์แบบเชิงพรรณนา เพื่อวิเคราะห์ข้อมูลเป็นตัวเลขที่ได้จากการหาค่าความถี่และค่าร้อยละให้นำเสนอข้อมูลออกมาในรูปแบบของกราฟเส้นตรง อีกทั้งยังสามารถวิเคราะห์ข้อมูลให้ตรงกับกลุ่มลูกค้าเป้าหมายของร้านค้าสกินแคร์ออนไลน์อย่างเหมาะสมมากขึ้น
การหาปริมาณการสั่งซื้อที่ประหยัดสำหรับกรณีศึกษาร้านขายผ้าม่าน,"การวิจัยครั้งนี้มีวัตถุประสงค์เพื่อเปรียบเทียบต้นทุนสินค้าคงคลังโดยรวมในรูปแบบปัจจุบันและรูปแบบ EOQ ซึ่งได้เก็บรวบรวมข้อมูลจากการสัมภาษณ์ผ่านทางโทรศัพท์ ประกอบไปด้วยค่าใช้จ่ายในการสั่งซื้อสินค้าและค่าใช้จ่ายในการเก็บรักษาสินค้าต่อปี เพื่อที่เปรียบเทียบต้นทุนสินค้าคงคลังโดยรวมในรูปแบบปัจจุบันและรูปแบบ EOQ พบว่าปริมาณการสั่งซื้อที่ประหยัดของร้านกรณีศึกษา ควรสั่งซื้อทีละ 10 ม้วน และ มูลค่าของต้นทุนสินค้าคงคลังในรูปแบบปัจจุบัน เท่ากับ 6,962,400 บาท มูลค่าของต้นทุนสินค้าคงคลังรูปแบบ EOQ เท่ากับ 1,367,000 บาท เพราะฉะนั้น EOQ ทำให้ประหยัดค่าใช้จ่ายรวมทั้งปีได้ถึง 5,592,400 บาท ซึ่งคิดเป็นร้อยละ 80.32"
คู่มือการปฏิบัติงานเพื่อเพิ่มประสิทธิภาพการทำงานในส่วนของขั้นตอนการส่งออก สินค้าทางทะเล แผนก Century Distribution System Inc.,"งานวิจัยนี้มีวัตถุประสงค์เพื่อ 1).เพื่อศึกษาขั้นตอนในการทำงานของแผนก CDS (Century Distribution System Inc.) และ 2). จัดทำคู่มือการปฏิบัติงานขั้นตอนการส่งออกสินค้าทางทะเล ของบริษัท เค ไลน์ การศึกษานี้ใช้วิธีการศึกษาและเก็บรวบรวมข้อมูลโดยการสำรวจ (Survey Study) มีการสัมภาษณ์และได้รับการสอนวิธีการปฏิบัติงานจากผู้ปฏิบัติงานในแผนก CDS อย่างละเอียดโดยตรง ประกอบกับการสังเกตแบบมีส่วนร่วมของผู้วิจัยเป็นเครื่องมือในการเก็บข้อมูลเพื่อนำมาจัดทำคู่มือการปฏิบัติงาน และสามารถแสดงรายละเอียดของขั้นตอนการจองระวางเรือ (Booking Space) กับสายเรือหรือ NVOCC, ขั้นตอนการทำการยืนยันการจองระวางเรือ (Booking Confirmation), ขั้นตอนการทำ Update SO Release date, ขั้นตอนการทำ Update Schedule, ขั้นตอนการออก Forwarder's Cargo Receipt (FCR), ขั้นตอนการออก Vendor Invoice (VIV), ขั้นตอนการออกใบนำจ่าย (Payment), ขั้นตอน Send SA (Ship Advice) และ Submit CIV (Customer Invoice) และขั้นตอนการสแกนเอกสาร (Scan Documents) จากนั้นเมื่อผู้วิจัยได้จัดทำคู่มือการปฏิบัติงานฯ ออกมาแล้ว ผู้วิจัยจะทำแบบสอบถาม เพื่อสอบถามผู้ที่เกี่ยวข้องในการใช้คู่มือจำนวน 5 คน เพื่อประเมินผลการใช้งานคู่มือใน 3 ด้าน ผลการศึกษาพบว่า จากการวิเคราะห์ผลการใช้งานคู่มือโดยใช้แบบสอบถามวัดความพึงพอใจต่อคู่มือการปฏิบัติงานฯ ทั้ง 3 ด้านอยู่ในระบบดับดี สามารถสร้างประโยชน์ต่อการทำงานได้เป็นอย่างมาก ลดความคาดเคลื่อนของข้อมูลจากการสื่อสารที่เข้าใจไม่ตรงกัน ช่วยให้บุคลากรหรือผู้ที่มีส่วนเกี่ยวข้องเกิดความเข้าใจ ทำให้การทำงานเป็นมาตรฐานเดียวกันและมีประสิทธิภาพมากยิ่งขึ้น"
การศึกษากระบวนการเจรจาต่อรองเพื่อตรวจปล่อยสินค้า,จากการทำงานในแผนก CR-Customs dispute ส่วนงานด้านการตรวจปล่อยสินค้า พบว่าตั้งแต่เริ่มต้นกระบวนการจนถึงกระบวนการสุดท้ายนั้นต้องผ่านกระบวนการหลากหลาย ทั้งเรื่องการเตรียมเอกสาร การตรวจสอบเอกสารและสินค้าจากเจ้าหน้าที่ศุลกากร ผู้วิจัยพบปัญหาที่ส่งผลต่อการดำเนินงานหลายด้าน เช่น ใบขนสินขาเข้ามีการสำแดงข้อมูลไม่ตรงกับสินค้าทำให้พิธีศุลกากรผิดพลาด เอกสารไม่ผ่านด่านเนื่องจากเอกสารไม่ครบถ้วนสมบูรณ์ ผู้นำเข้าให้ข้อมูลหลักฐานไม่ชัดเจน จากปัญหาข้างต้นทำให้ผู้วิจัยได้จัดทำวิจัยเรื่องการศึกษากระบวนการตรวจปล่อยสินค้าคลังบริษัท Federal Express มีวัตถุประสงค์เพื่อศึกษาขั้นตอนกระบวนการดำเนินการเอกสารและพิธีการศุลกากร เพื่อให้ผู้นำสินค้าทางอากาศหรือผู้ที่เกี่ยวข้องกับส่วนงานสามารถนำไปประยุกต์ใช้ในการทำงานได้ ผลการศึกษาหลังจากการจัดทำวิจัยฉบับนี้พบว่า การดำเนินการเอกสารมีความรวดเร็วขึ้นและมีความผิดพลาดในการปฏิบัติงานน้อยลงเนื่องจากผู้นำเข้าสินค้าทางอากาศมีความเข้าใจในการดำเนินเอกสารและพิธีการศุลกากร ลดข้อผิดพลาดในการปฏิบัติงานพิธีศุลกากร สามารถตรวจปล่อยสินค้าได้รวดเร็วขึ้น
การศึกษาและปรับปรุงขั้นตอนการผ่านพิธีศุลกากรขาเข้า,การศึกษาครั้งนี้มีวัตถุประสงค์เพื่อศึกษาและปรับปรุงขั้นตอนในการดำเนินพิธีการขาเข้าของบริษัท มอเตอร์ซีพี รวมถึงเสนอแนวทางในการแก้ไขเพื่อลดขั้นตอนและลดระยะเวลา โดยผู้วิจัยทำการศึกษาขั้นตอนการทำงานสภาพปัจจุบันการดำเนินพิธีศุลกากรขาเข้า ทำการเก็บข้อมูลเพื่อสำรวจปัญหา จากนั้นวิเคราะห์ปัญหาโดยใช้แผนผังก้างปลา (Fishbone Diagram) และค้นหาแนวทางในการปรับปรุงกระบวนการโดยใช้หลักการลดความสูญเปล่า (ECRS) จากการศึกษาปัญหาหลักคือ เกิดการทำงานซ้ำซ้อน ซึ่งงานวิจัยครั้งนี้ได้นำเสนอแนวคิดในการปรับปรุงขั้นตอนโดยการใช้หลักการ ECRS ซึ่งทางผู้วิจัยเลือกใช้การกำจัด (Eliminate) ผลการศึกษาพบว่า ขั้นตอนทั้งหมด 11 ขั้นตอนมีระยะเวลาในการทำงาน 210 ชั่วโมง ลดเหลือ 10 ขั้นตอนมีระยะเวลาในการทำงาน 186 ชั่วโมง ซึ่งสามารถลดขั้นตอนในการทำงานไป 1 ขั้นตอนลดระยะเวลาในการทำงานไปถึง 24 ชั่วโมง หรือคิดเป็นค่าเฉลี่ยได้ 11.43% ซึ่งจะสามารถทำให้การดำเนินพิธีการศุลกากรขาเข้าไม่เกิดความล่าช้าและส่งผลให้เกิดประสิทธิภาพในการทำงานตามมา
การเพิ่มประสิทธิภาพกระบวนการโลจิสติกส์ โดยใช้ โปรแกรม Truck Monitoring,การศึกษานี้มีวัตถุประสงค์ 3 ประการคือ 1.เพื่อศึกษาการนำ โปรแกรม Truck Monitoring ไปใช้ในกระบวนการโลจิสติกส์ 2.เพื่อวิเคราะห์ปัญหา การนำโปรแกรม Truck Monitoring ไปใช้ในกระบวนการโลจิสติกส์ 3.เพื่อศึกษาวิธีการปรับปรุงการนำโปรแกรม Truck Monitoring ไปใช้ในกระบวนการโลจิสติกส์ในบริษัท ออโตโมทีฟ โดยใช้เครื่องมือ 5W1H มาทำการวิเคราะห์แต่ละปัญหา ดังนี้ ข้อแรก 1.การจะสร้างสต็อกล่วงหน้า ต้องให้ถูกผลิตโดยใช้ ZEP Card และ 2.ส่วนงานWAREHOUSE ต้องผสาน ข้อมูลTruck Image ทั้ง 2 รายการ ให้กลายเป็นรายการTruck Image รายการเดียว ข้อสองหากลูกค้ามีการแจ้งการเปลี่ยนวันขนสินค้าออกไป ส่วนงาน Customer Service ต้องเป็นผู้แก้ไขวันที่ให้มีการอัปเดตเป็นวันที่ขนอย่างถูกต้อง ผ่านระบบ ZAP ข้อสามหากสินค้ามีการช็อตเกิดขึ้น ส่วนงานWAREHOUSE ต้องรีบแจ้งต่อ ส่วนงาน Customer Service เพื่อตัดจำนวนสินค้าช็อต(แก้ไขข้อมูลเป็นจำนวนส่งให้ลูกค้าได้) หลังจากนั้น ส่วนงานWarehouse สามารถปิด Close Truckได้ โดยผลการศึกษาหลังการปรับปรุงกระบวนการทำงาน ทำให้หน้าจอ Truck Monitoring มีการแสดงข้อมูลที่ผิดพลาด เฉลี่ย จำนวน 1 Truck Image ต่อจำนวน 20 Truck Image เดิมจากข้อผิดพลาด 4 Truck Image ต่อจำนวน 20 Truck Image โดยสามารถลดข้อผิดพลาดจากเดิมได้ 75 %
Data Analytics,"บทคัดย่อ (ABSTRACT) รายงานเรื่อง “การพัฒนาโปรแกรมในการจัดการข้อมูลเพื่อนำมาวิเคราะห์ทางธุรกิจด้วย เอ็กเซล วีบีเอ ในสถานประกอบการธุรกิจค้าปลีกเฟอร์นิเจอร์” มีวัตถุประสงค์เพื่อ 1) สร้างเครื่องมือที่สามารถดึงข้อมูลสำคัญออกมาจากฐานข้อมูลขนาดใหญ่ หรือข้อมูลที่มองไม่เห็นด้วยตาเปล่ามาแสดงให้เห็นได้ง่าย แม่นยำและประหยัดเวลามากขึ้น 2) เพื่อเป็นประโยชน์แก่ผู้ที่เกี่ยวข้อง ในการนำข้อมูลที่ได้จากเครื่องมือมาใช้ในการประกอบการตัดสินใจในเชิงธุรกิจ และ 3) เพื่อสร้างเครื่องมือต้นแบบที่ใช้เป็นแนวทางในการพัฒนาต่อยอดให้เป็นเว็บไซต์ที่สามารถใช้งานร่วมกันได้ทั้งองค์กร โดยในการพัฒนาโปรแกรมได้เลือกใช้ซอฟต์แวร์ไมโครซอฟต์ เอกซ์เซล (Microsoft Excel) ร่วมกับภาษาวิชวลเบสิกฟอร์แอปพลิเคชันส์ (Visual Basic for Applications, VBA) ในการเขียนโค้ดควบคุมโปรแกรมและการสร้างฟอร์ม (User Form) เพื่อเพิ่มประสิทธิภาพในการจัดการข้อมูล โดยการดึงข้อมูลที่สำคัญออกมาใช้ประโยชน์ในทางธุรกิจเพื่อประกอบการตัดสินใจในการวิเคราะห์หาแนวโน้มของตลาด หรือความต้องการของลูกค้าเพื่อเพิ่มยอดขาย และสามารถสร้างแคมเปญในเชิงธุรกิจให้ตรงกับกลุ่มเป้าหมายได้มากยิ่งขึ้น"
แนวทางในการปรับปรุงวิธีการจัดเรียงสินค้าแบบ 3 มิติ เพื่อเพิ่มประสิทธิภาพในการจัดเรียงสินค้าในตู้คอนเทนเนอร์,วิจัยเรื่องแนวทางในการปรับปรุงวิธีการจัดเรียงสินค้าแบบ3มิติ เพื่อเพิ่มประสิทธิภาพในการจัดเรียงสินค้าในตู้ คอนเทนเนอร์ จังหวัดชลบุรี เป็นบริษัทที่เป็นผู้ผลิตและส่งออกผลิตภัณฑ์ทางการแพทย์ ประเภทเสื้อคลุมแพทย์ที่ใช้ในห้องผ่าตัด (Surgical Gowns) แผ่นคลุมผ่าตัด (Surgical Gowns) และพลาสเตอร์ปิดแผลผ่าตัด (Conventional Wound Care) ซึ่งวัสดุทางการแพทย์ต้องเป็นวัสดุที่ปลอดเชื้อ จึงใช้ตู้คอนเทนเนอร์ในการขนส่ง เพราะหลังจากที่บรรจุสินค้าเสร็จ จะต้องมีการส่งตู้คอนเทนเนอร์ไปฆ่าเชื้อ ก่อนที่จะทำการส่งออกไปยังปลายทาง โดยการฆ่าเชื้อตู้คอนเทนเนอร์ที่บริษัท ใช้มี 2 แบบ ได้แก่ การฆ่าเชื้อด้วยแก๊สเอทธิลีนออกไซด์ (Ethylene Oxide Gas) และการฆ่าเชื้อด้วยการฉายรังสีแกมมา (Gamma irrdiation) หลังการปรับปรุงวิธีการจัดเรียงสินค้าในตู้คอนเทนเนอร์ที่ทำการส่งออกของบริษัท ซึ่งสามารถบรรจุสินค้าในตู้ คอนเทนเนอร์ได้มากกว่าเดิมจาก 927 กล่อง/ตู้คอนเทนเนอร์ เป็น 935 กล่อง/ตู้คอนเทนเนอร์ และโดยผู้วิจัยได้ปรับปรุงวิธีการจัดเรียงสินค้าแบบ3มิติ โดยใช้โปรแกรม Stackbuilder เข้ามาช่วย จากการปรับปรุงวิธีการจัดเรียงสินค้าในตู้คอนเทนเนอร์ของผู้วิจัย สามารถบรรจุสินค้าได้มากกว่าที่พนักงานในแผนกโลจิสติกส์ได้ทำการปรับปรุงไว้แล้ว จาก 935 กล่อง/ตู้คอนเทนเนอร์ เป็น 944 กล่อง/ตู้คอนเทนเนอร์ ซึ่งจะทำให้บริษัทมอลลิเก้ จังหวัดชลบุรี สามารถลดจำนวนตู้คอนเทนเนอร์ที่ใช้ในการขนส่งสินค้า ลดค่าใช้จ่ายในการส่งออกสินค้าได้ (Cost Saving)
การศึกษาการลดจำนวนซัพพลายเอ่อร์ในระบบของแผนก Indirect Purchasing,การจัดทำรายงานการปฏิบัติสหกิจศึกษา เรื่อง การศึกษาการลดจำนวนซัพพลายเอ่อร์ในระบบ ของ ซึ่งเป็นการวิจัยในเชิงคุณภาพ (Qualitative Research) และเชิงปริมาณ (Quantitative Research) ในรูปแบบตารางเชิงเปรียบเทียบ โดยมีวิธีการวิจัยที่อยู่ในรูปแบบของการสัมภาษณ์ (Interview Research) เป็นเครื่องมือในการเก็บรวบรวมข้อมูลขั้นปฐมภูมิ (Primary Data) ซึ่งในการดำเนินการในครั้งนี้มีเป้าหมายจะต้องตัดซัพพลายเออร์จำนวน 12 รายออกจากระบบ และต้องสรรหา ซัพพลายเออร์รายใหม่ที่มีอยู่ในระบบเข้ามาสนับสนุนรายการวัสดุทั้งหมด 267 รายการ แทนซัพพลายเออร์รายเดิม วัตถุประสงค์ในการศึกษาในครั้งนี้ 1) เพื่อศึกษาระบบในองค์กร และขั้นตอนในการดำเนินงานการลดจำนวนซัพพลายเออร์ในระบบ 2) เพื่อเพิ่มประสิทธิภาพในการดำเนินงานของแผนก Indirect Purchasing 3) เพื่อวิเคราะห์สาเหตุและปัญหาในการดำเนินงาน 4) เพื่อเสนอแนะแนวทางในการพัฒนาการดำเนินงานการลดจำนวนซัพพลายเออร์ในระบบ เพื่อให้กระบวนการทำงานมีประสิทธิภาพเพิ่มมากขึ้น จากผลการศึกษาพบว่า สามารถลดต้นทุน (Cost saving) ไปได้ถึง 18.09% รวมทั้งยังสามารถ ลดจำนวนซัพพลายเออร์ในระบบไปได้ถึง 12 ราย โดยสรรหาซัพพลายเออร์รายใหม่จากในระบบเข้ามาแทนได้ 4 ราย ซึ่งการดำเนินการในครั้งนี้สามารถเพิ่มอำนาจในการต่อรองราคาได้ อีกทั้งยังช่วยประหยัดเวลา และขั้นตอนในการต่อรองอีกด้วย
การศึกษาการเพิ่มประสิทธิภาพกระบวนการทำงานคลังสินค้าในกระบวนการเบิกจ่าย กรณีศึกษาบริษัทผู้ผลิตรถบรรทุก,งานวิจัยครั้งนี้มีวัตถุประสงค์เพื่อศึกษากระบวนการทำงานของคลังสินค้าของการผลิตรถกึ่งพ่วงตู้ผ้าใบ และเพื่อเพิ่มประสิทธิภาพการทำงานการจัดวัสดุอุปกรณ์ของการเบิกจ่ายภายในคลังสินค้า โดยทำการศึกษากระบวนการทำงานของคลังเก็บวัสดุอุปกรณ์ สำรวจและวิเคราะห์ปัญหาที่เกิดขึ้น และหาแนวทางในการเพิ่มประสิทธิภาพในการทำงานของกระบวนการเบิกจ่ายวัสดุอุปกรณ์ ซึ่งปัญหาที่พบ คือ ในการเบิกจ่ายวัสดุอุปกรณ์ของรถกึ่งพ่วงตู้ผ้าใบ รุ่น : PS3-SM1360 เข้าสู่กระบวนการผลิตนั้นใช้ระยะเวลานาน เนื่องจากใช้วิธีการนับวัสดุอุปกรณ์ และต้องทำซ้ำหลายๆครั้ง คณะผู้จัดทำจึงได้ออกแบบการทดลองและหาแนวทางในการลดระยะเวลาในการเบิกจ่ายวัสดุอุปกรณ์โดยใช้วิธีการชั่งน้ำหนักแทนการนับและนำสถิติเรื่องการประมาณค่าช่วงความเชื่อมั่นเข้ามาประยุกต์ใช้ จากการศึกษาพบว่าการเบิกวัสดุอุปกรณ์รถกึ่งพ่วงตู้ผ้าใบ รุ่น : PS3-SM1360 โดยใช้วิธีการชั่งน้ำหนักแทนการนับสามารถลดกระบวนการที่ทำซ้ำและช่วยลดระยะเวลาในการทำงานได้ดีกว่า ซึ่งลดระยะเวลาในกระบวนการเบิกจ่ายได้ 14.12 นาที ในการเบิกวัสดุอุปกรณ์เพียงไลน์ผลิตแห่งหนึ่งเท่านั้น ซึ่งในการผลิตรถกึ่งพ่วงตู้ผ้าใบ รุ่น : PS3-SM1360 จำนวน 1 คัน จำเป็นต้องผ่านไลน์การผลิตทั้ง 10 แห่ง ซึ่งในกระบวนการเบิกจ่าย พนักงานคลังจะต้องจัดเตรียมวัสดุอุปกรณ์ให้ฝ่ายผลิตสินค้า ประมาณ 10 ไลน์การผลิตต่อวัน ทำให้สามารถลดระยะเวลาที่ใช้ในการเบิกจ่ายได้ประมาณ 142 นาที หรือ 2.22 ชั่วโมง คิดเป็นร้อยละ 65.53 ของกระบวนการทำงาน ซึ่งส่งผลให้พนักงานทำงานได้สะดวกรวดเร็วขึ้น ลดอุบัติเหตุในการทำงาน และพนักงานมีเวลาในการทำงานมากขึ้น
การเพิ่มประสิทธิภาพเกี่ยวกับการดำเนินงานด้านเอกสารประกอบการนำเข้า,งานวิจัยฉบับนี้มีวัตถุประสงค์ เพื่อศึกษาการดำเนินงานกระบวนการนำเข้าในส่วนของขั้นตอนการรอคอยใบขนสินค้าขาเข้าและการตรวจสอบใบขนสินค้าขาเข้าในปัจจุบัน และวิเคราะห์หาสาเหตุของปัญหาที่ก่อให้เกิดการทำงานที่ไม่มีประสิทธิภาพในกระบวนการดำเนินงาน เพื่อนำเสนอแนวทางในการแก้ไขปัญหาและปรับปรุงประสิทธิภาพของกระบวนการนำเข้าในขั้นตอนการรอคอยใบขนสินค้าขาเข้าและการตรวจสอบใบขนสินค้าขาเข้า ให้มีประสิทธิภาพมากขึ้น โดยเริ่มต้นจากการศึกษาและเก็บรวบรวมข้อมูลของกระบวนการนำเข้า และมีการจัดทำแผนผังแสดงการไหลของแต่ละขั้นตอนของกระบวนการนำเข้าเพื่อนำไปวิเคราะห์ว่าขั้นตอนใดก่อให้เกิดการทำงานที่ไม่มีประสิทธิภาพในกระบวนการและทำการเพิ่มประสิทธิภาพของกระบวนการ โดยการประยุกต์ใช้แนวคิด ECRS มาช่วยปรับปรุงกระบวนการนำเข้าในขั้นตอนการรอคอยใบขนสินค้าขาเข้าและการตรวจสอบใบขนสินค้าขาเข้า เมื่อนำแนวคิด ECRS มาปรับปรุงขั้นตอนการทำงาน ผลที่ได้จากการวิจัยพบว่า สามารถลดระยะเวลาการทำงานของขั้นตอนการรอคอยใบขนสินค้าขาเข้าและการตรวจสอบใบขนสินค้าขาเข้า จากเฉลี่ยการดำเนินงานของขั้นตอน 33 ชั่วโมง เหลือเฉลี่ย 4 ชั่วโมง 30 นาที และในด้านความถูกต้องจากเดิมถูกต้องเพียง 70% ของข้อมูลทั้งหมดหลังปรับปรุงมีความถูกต้อง 100%
การเพิ่มประสิทธิภาพในกระบวนการรับสินค้า (Goods Receiving Optimization),การศึกษาเรื่องนี้มีวัตถุประสงค์เพื่อศึกษาเปรียบเทียบกระบวนการรับสินค้าทั้งแบบเก่าและแบบใหม่ เพื่อศึกษาพฤติกรรมการเลือกใช้วิธีค้นหาเอกสารและประเภทของเอกสารที่ทำการค้นหา และเพื่อศึกษาปัจจัยที่มีอิทธิพลต่อความพึงพอใจของพนักงานในไลน์การซ่อมบำรุงเพื่อนำเอกสารไปใช้ควบคู่กับสินค้า โดยใช้แบบสอบถามเป็นเครื่องมือในการวิจัย ประชากรที่ใช้ในการศึกษาวิจัยคือพนักงานแผนกต่าง ๆในไลน์การซ่อมบำรุง ได้กลุ่มตัวอย่างเฉพาะเจาะจง 50 คน สถิติที่ใช้วิเคราะห์ข้อมูล คือ ค่าร้อยละ และส่วนเบี่ยงเบนมาตรฐาน ผลการศึกษาพบว่ากลุ่มตัวอย่างได้เลือกใช้วิธีการค้นหาเอกสารบ่อยที่สุดเป็น ค้นหาโดยใช้เทคโนโลยีสแกนบาร์โคด (ORACLE SOSCAN) ประเภทของเอกสารที่ทำการค้นหาบ่อยที่สุดจะเป็นใบ Certificate โดยกลุ่มตัวอย่างเลือกปัจจัยที่มีอิทธิพลต่อความพึงพอใจของพนักงานในไลน์การซ่อมบำรุง อันดับ 1 ความรวดเร็วในการค้นหาเอกสารเป็นอันดับ 2 ระยะเวลาในการค้นหาเอกสารเป็นอันดับ 3 ความทันสมัยเป็นอันดับที่ 4 ความสะดวกต่อการค้นหาเอกสารเป็นอันดับที่ 5 และเลือกความง่ายในการใช้งานเป็นอันดับที่ 6 ตามลำดับ และการเปรียบเทียบระยะเวลากระบวนการรับสินค้าพบว่าผังการดำเนินการในกระบวนการรับสินค้าแบบใหม่มีประสิทธิภาพมากกว่า ซึ่งช่วยลดเวลา มีความถูกต้องแม่นยำ และช่วยลดขั้นตอนที่ไม่จำเป็น
การศึกษาปัจจัยที่ส่งผลต่อการสั่งซื้อผลิตภัณฑ์โดยใช้การวิเคราะห์ความถดถอยเชิงพหุ,"งานวิจัยเรื่องการศึกษาปัจจัยที่ส่งผลต่อการสั่งซื้อผลิตภัณฑ์ โดยใช้การวิเคราะห์ความถดถอยเชิงพหุ ทางผู้จัดทำมีวัตถุประสงค์เพื่อสร้างสมการถดถอยเชิงพหุคุณในการพยากรณ์ปัจจัยที่ส่งผลต่อการสั่งซื้อ โดยพิจารณา 4 ปัจจัยคือ จำนวนคนที่ได้รับวัคซีน, จำนวนครั้งที่สามารถผลิตได้ของผลิตภัณฑ์ (Warranty shot), ซัพพลายเออร์ทั้ง 3 และ ผลิตภัณฑ์ทั้ง 6 ชนิด โดยผลลัพธ์ที่ได้คือจำนวนการสั่งซื้อแต่ละผลิตภัณฑ์ในแต่ละซัพพลายเออร์ ทางผู้วิจัยใช้การทดสอบสมมติฐานโดยใช้การวิเคราะห์การถดถอย ตั้งสมมติฐานสำหรับการวิจัยในครั้งนี้โดยยึดหลักทางสถิติและการตั้งสมติฐาน นำมาเปรียบเทียบตามสมการวิเคราะห์เชิงถดถอยและเรียงลำดับจากผลลัพธ์ R square จากสมมติฐานที่มีค่ามากไปยังสมมติฐานที่มีค่าน้อย ผลการศึกษางานวิจัยพบว่าการทดสอบสมมติฐานที่ได้มาเปรียบเทียบค่า R square และ P value โดยเรียงลำดับจากการทดลองที่มีค่า R Squareและ P value ที่มีความเป็นไปได้ทางสถิติจากข้อมูลที่มีค่ามากไปข้อมูลที่มีค่าน้อย โดยสมมติฐานโดยใช้การวิเคราะห์การถดถอยของผลิตภัณฑ์, จำนวนคนที่ได้รับวัคซีน และจำนวนครั้งของเครื่องมือที่สามารถผลิตผลิตภัณฑ์ สามารถอธิบายการเปลี่ยนแปลงการสั่งซื้อผลิตภัณฑ์ได้เพียงแค่ 0.1582 ซึ่งมีค่าน้อยเกินไป ผู้วิจัยจึงเสนอแนะนำให้ใช้ตัวแปรที่มีความหลากหลายเพื่อให้ข้อมูลมีความเป็นไปได้ที่มากยิ่งขึ้นและสามารถใช้ในปรับปรุงโมเดลเพื่อใช้ในการตัดสินใจต่อไปในอนาคต"
การพัฒนาวิธีการปฏิบัติงาน (Work Instruction; WI) ในการออกเอกสาร Invoice ด้วยการใช้โปรแกรม SAP,"การศึกษาเรื่อง การพัฒนาวิธีการปฏิบัติงาน (Work Instruction; WI) ในการออกเอกสาร Invoice ด้วยการใช้โปรแกรม SAP แผนก Planning กรณีบริษัท โดยการวิจัยมีวัตถุประสงค์เพื่อศึกษาขั้นตอนวิธีการปฏิบัติงาน (WI) ในการออกเอกสาร Invoice ด้วยการใช้โปรแกรม SAP และเพื่อพัฒนาวิธีการปฏิบัติงาน (WI) ในการออกเอกสาร Invoice ด้วยการใช้โปรแกรม SAP ให้อัปเดตเป็นเวอร์ชันปัจจุบันปี 2021 โดยการใช้เครื่องมือแผนผังต้นไม้ (Tree Diagram) เพื่อวิเคราะห์หาสาเหตุและแนวทางในการแก้ปัญหา ผลการศึกษาพบว่า ปัญหาในการออกเอกสาร Invoice เนื่องมาจาก WI มีปัญหา โดยมีสาเหตุดังนี้ ข้อมูลไม่อัปเดตเป็นเวอร์ชันปัจจุบัน เนื้อหามีไม่ครบทุกขั้นตอน ไม่มีการระบุในการแก้ไข ERROR ไม่มีขั้นตอนในการเลือกตัดสินใจ และเนื้อหาแต่ละขั้นตอนแยกไฟล์กัน ทำให้ไม่ต่อเนื่องในการศึกษา ผู้วิจัยได้นำปัญหาเหล่านี้มาแก้ไขแล้วนำมาจัดทำเป็น WI 2021 ที่มีความสมบูรณ์มากยิ่งขึ้น ผลการพัฒนาวิธีการปฏิบัติงาน (WI) ในการออกเอกสาร Invoice ด้วยการใช้โปรแกรม SAP ให้อัปเดตเป็นเวอร์ชันปัจจุบันปี 2021 มีดังนี้ การอัปเดตฟังก์ชันที่ใช้ในขั้นตอนต่างๆ และการอัปเดตขั้นตอนในการออกเอกสาร Invoice เพราะในบางขั้นตอนไม่มีการใช้ในปัจจุบันแล้ว หลังจากนั้นจะมีการเพิ่มขั้นตอนต่างๆในการออกเอกสาร Invoice ทั้งหมดให้ครบ 7 ขั้นตอนอย่างครบถ้วน ได้แก่ Create STO1/PO, Create Outbound Deliver, Create Shipment Document, Create Shipment Cost, Key Post Good Issue (PGI), Issue Invoice, Check Double Hop Monitoring Report มีการระบุในการแก้ไข ERROR และขั้นตอนในการเลือกตัดสินใจ ทำให้ WI มีความสมบูรณ์มากขึ้น"
ปัจจัยในการเลือกระหว่างการสั่งซื้อสินค้าทางออนไลน์กับการไปซื้อที่ร้านหลังเปิดประเทศของนิสิตคณะโลจิสติกส์ มหาวิทยาลัยบูรพา,การวิจัยนี้มีวัตถุประสงค์เพื่อศึกษาความต้องการและพฤติกรรมของผู้บริโภคหลังจากที่รัฐบาลได้ประกาศเปิดประเทศ และเพื่อศึกษาเปรียบเทียบปัจจัยส่วนบุคคลที่ส่งผลต่อการตัดสินใจเลือกซื้อสินค้าในช่องทางออนไลน์หรือไปซื้อที่ร้าน กลุ่มตัวอย่างที่ใช้ในการวิจัยครั้งนี้คือนิสิตคณะโลจิสติกส์ มหาวิทยาลัยบูรพา จำนวน 80 คน เก็บรวบรวมข้อมูลจากการแจกแบบสอบถามออนไลน์ผ่านทาง Google Forms โดยการส่งในไลน์กลุ่ม เนื่องจากเป็นวิธีการที่สามารถเข้าถึงกลุ่มตัวอย่างได้ง่าย ผลการเก็บข้อมูลพบว่า ปัจจัยในการเลือกซื้อสินค้าระหว่างการเลือกซื้อสินค้าทางออนไลน์และหน้าร้านในช่วงที่เกิดโรคระบาด ผู้วิจัยได้เห็นว่าการเลือกซื้อสินค้าทางออนไลน์ มีอิทธิพลต่อพฤติกรรมการซื้อสินค้าทางออนไลน์มากกว่าการซื้อสินค้าที่หน้าร้าน เนื่องจากผลสำรวจระดับความพึงพอใจของนิสิตคณะโลจิสติกส์ มหาวิทยาลัยบูรพาที่มีต่อปัจจัยในการเลือกซื้อสินค้าพิจารณาจากปัจจัยส่วนประสมทางการตลาด พบว่าร้อยละของการสั่งซื้อออนไลน์มีมากกว่าการเลือกซื้อสินค้าที่หน้าร้าน และความถี่ในการสั่งซื้อสินค้าออนไลน์หลังจากเปิดประเทศพบว่าจะมีการเลือกซื้อสินค้าทางออนไลน์มากขึ้น เพราะมีความสะดวกสบาย ไม่เสี่ยงต่อการติดโรค และความคิดเห็นส่วนหนึ่งมาจากการที่เป็นลูกค้าในกลุ่มที่สั่งสินค้าทางออนไลน์อยู่แล้ว
การจัดงาน Raw Materials ที่ถูกบรรจุในกล่องกระดาษ ส่งมอบไลน์ การผลิตโดยปราศจากขั้นตอนการบรรจุใส่กล่องพลาสติก,การศึกษางานวิจัยครั้งนี้มีวัตถุประสงค์เพื่อเพิ่มประสิทธิภาพในการทำงานของพนักงานที่ทำหน้าที่บรรจุ Raw Materials เพื่อให้ลดในการบรรจุและเพื่อเพิ่มประสิทธิภาพในการทำงานของพนักงาน และเพื่อให้เกิดประโยชน์สูงสุดขึ้น โดยทางผู้วิจัยได้ตรวจสอบและเรียนรู้วิธีการทำงาน พบว่า สาเหตุมาจากการที่มี Raw Materials จำนวนมากที่ต้องทำการบรรจุจากกล่องกระดาษไปสู่กล่องพลาสติก ทางผู้วิจัยจึงทำการศึกษาไลน์การผลิต และศึกษา Raw Materials ว่ามีชนิดไหนบ้าง น้ำหนักเท่าไร ที่สามารถส่งมอบเข้าไปในไลน์การผลิตโดยที่ไม่มีปัญหาที่ตามมาในภายหลัง โดยในการวิจัย เริ่มจากการศึกษากระบวนการทั้งหมดอย่างละเอียด ปรับปรุงส่วนที่บกพร่อง ในขั้นตอนการปฏิบัติงาน พร้อมทั้งสร้างมาตรฐานของ Raw Materials กล่องกระดาษที่นำเข้าไลน์การผลิต รวมถึงเพิ่มความสามารถและประสิทธิภาพของพนักงานในการทำงานให้ดียิ่งขึ้น ผลจากการศึกษาการจัดงาน Raw Materials ที่ถูกบรรจุในกล่องกระดาษ ส่งมอบไลน์การผลิตโดยปราศจากขั้นตอนการบรรจุใส่กล่องพลาสติก ได้ค้นพบว่า มี Raw Materials ทั้งหมด 32 ชนิด ที่สามารถนำเข้าไลน์การผลิตได้ โดยไม่ต้องผ่านขั้นตอนการบรรจุอีกครั้งใส่กล่องพลาสติก และสามารถลดเวลาในกิจกรรมการบรรจุ Raw Materials ได้ 5.6 ชั่งโมง ต่อวัน หรือ 140 ชั่งโมงต่อเดือน ทำให้พนักงานทำงานได้อย่างมีประสิทธิภาพ ลดการสูญเสียจากการทำงานผิดพลาดได้
การปรับปรุงสภาพงานโดยใช้หลักการยศาสตร์แบบมีส่วนร่วม เพื่อลดความเสี่ยงของการบาดเจ็บจากการทํางาน,งานชั่งน้ำหนักเป็นงานที่มีความเสี่ยงด้านการยศาสตร์สูง เพราะจะต้องยืนทำงาน มีการ ก้ม เงย เอี้ยวตัว บิดข้อมือขณะ ยกและวางสินค้า ใช้แรงอย่างต่อเนื่องเป็นเวลานาน ส่งผลให้เกิดความผิดปกติของระบบกล้ามเนื้อและกระดูกโดยเฉพาะบริเวณหลังส่วนล่าง การวิจัยกึ่งทดลองครั้งนี้มีวัตถุประสงค์เพื่อ ลดความเสี่ยงของการบาดเจ็บจากการทำงานโดยใช้หลักการยศาสตร์แบบมีส่วนร่วม ในพนักงานประกอบของบริษัท ทำการเลือกกลุ่มตัวอย่างแบบเจาะจงตามเงื่อนไขที่กำหนด จำนวน 4 คน เครื่องมือที่ใช้เก็บข้อมูล ได้แก่ แบบประเมิน Rapid Upper Limp Assessment (RULA) แบบประเมินความรู้สึกปวด ผลการวิจัยพบว่า การปรับปรุงสภาพงานชั่งน้ำหนักที่สามารถดำเนินการได้โดยใช้หลัก การยศาสตร์แบบมีส่วนร่วม ประกอบด้วย การออกแบบกระเช้าในการบรรจุสินค้าก่อนขึ้นเครื่องช่างน้ำหนักใหม่ การเพิ่มแม่แรงไฮโดรลิคเพื่อสทำให้พนักงานสามารถปรับระดับความสูงของท่าทางการทำงานให้สอดคล้องกับความสูงของสินค้าภายในกระเช้า การจัดอบรมท่าทางการทำงานที่ถูกต้องให้กับพนักงานเพื่อลดความเสี่ยงของการบาดเจ็บจากการทำงาน ท่าทางการทำงานที่ไม่ถูกต้องตามหลักการยศาสตร์ด้วยการประเมินด้วย RULA และความรู้สึกปวดร่างกายลดลงอย่างมีนัยสำคัญ งานศึกษาในครั้งนี้จึงเป็นข้อมูลพื้นฐานให้โรงงานแปรรูปอลูมิเนียมอื่น ๆ หรือสถานประกอบการที่มีลักษณะปัญหาใกล้เคียง ได้นำรูปแบบไปใช้ในการปรับปรุงสภาพงานเพื่อลดความเสี่ยงทางด้านการยศาสตร์ต่อไป
การศึกษาวิเคราะห์งบการเงินของบริษัทซัพพลายเออร์ กรณีศึกษาบริษัทผู้ผลติชิ้นส่วนยานยนต์แห่งหนึ่งในจังหวัดระยอง,ในการศึกษาครั้งนี้เป็นการวิเคราะห์งบการเงินของบริษัทซัพพลายเออร์ กลุ่มอุตสาหกรรมผู้ผลิตชิ้นส่วนยานยนต์แห่งหนึ่งในจังหวัดระยอง โดยมีวัตถุประสงค์ของการศึกษา 1) เพื่อวิเคราะห์ความเสี่ยงงบการเงินของบริษัทซัพพลายเออร์ (single source) จำนวน 5 2) เพื่อวิเคราะห์ผลการดำเนินงานและผลกำไรขาดทุนของบริษัทซัพพลายเออร์ (single source) จำนวน 5 3) เพื่อเป็นแนวทางและข้อมูลการคัดเลือกซัพพลายเออร์ให้กับบริษัท การศึกษานี้มีวิธีการเก็บรวบรวมข้อมูลทางการเงินของบริษัทซัพพลายเออร์จาก กรมพัฒนาธุรกิจการค้า https://www.dbd.go.th/ จำนวน 5 บริษัทในระหว่างปี พ.ศ. 2561 - พ.ศ. 2563 และทำการวิเคราะห์ข้อมูลโดยใช้เครื่องมือทางการเงินมาช่วยวิเคราะห์และสรุปผล จากผลการศึกษาการวิเคราะห์งบการเงินซัพพลายเออร์ทั้ง 5 A มีความสามารถในการจ่ายดอกเบี้ยได้ดีในปีพ.ศ. 2563 ส่วนยอดกำไรสุทธิมีแนวโน้มเพิ่มขึ้น แม้จะมีค่าร้อยละติดลบก็ตาม โดยในปี 2563 มีผลตอบแทนที่เพิ่มขึ้นถึง อัตราร้อยละ (-0.56) จากปีก่อนในอัตราร้อยละ (-57.50)ทำให้เห็นถึงความสามารถที่ทำให้กำไรของกิจการขยับเพิ่มขึ้นได้เป็นผลในทางที่ดีที่กิจการจะสามารถทำให้กำไรในปีถัดไปเกิดการเพิ่มยอดได้ดีมากขึ้น บริษัทB มีอัตราเงินทุนหมุนเวียนและความสามารถจัดการสถาพคล่องรายได้ดีที่สุด อัตรายอดกำไรสุทธิมีแนวโน้มลดลง โดยในปี 2563 มีผลตอบแทนที่ลดลงถึง อัตราร้อยละ 55.18เมื่อเทียบจากปีก่อนในอัตราร้อยละ 89.13 C มีความสามารถจัดการการขายและบริหารได้ดี อัตราการขยายตัวของรายได้ในช่วงระยะเวลา 3 ปี มีแนวโน้มเพิ่มขึ้นและอัตราการขยายตัวของต้นทุนขายก็มีแนวโน้มเพิ่มขึ้นเช่นกันบริษัท D มีความสามารถการดำเนินงานควบคุมการผลิตที่ดี อัตรายอดกำไรสุทธิมีแนวโน้มลดลง โดยในปี 2561 มีอัตราร้อยละที่ 388.66 ปี 2562 มีอัตราร้อยละที่ 153.05 มีผลตอบแทนที่ลดลงจากครึ่งต่อครึ่ง ส่วนในปี 2563 มีอัตราร้อยละที่ 125.33 ซึ่งก็ลดลงมาจากปีก่อน เป็นผลมาจากรายได้การขายที่ลดลงมาจึงทำให้บริษัทมีแนวโน้มกำไรที่ลดลง E มีความสามารถจัดการสภาพคล่องได้ค่อนข้างดี แต่มีอัตราหนี้สินต่อส่วนของเจ้าของสูงทำให้บริษัท E มีภาระหนี้มากเกินไป อัตราการขยายตัวของต้นทุนขายมีแนวโน้มที่ลดลง ยอดกำไรสุทธิมีแนวโน้มลดลงเห็นได้ชัดเจนจากปี 2562 ซึ่งมีอัตราร้อยละ 217.13 และปี 2563 อัตราร้อยละลดลงมาที่ 23.13
การศึกษากระบวนการ และประโยชน์ของการทำ Scrap,การผลิตในอุตสาหกรรมนั้นเป็นการนำวัตถุดิบหรือผลิตภัณฑ์มาผ่านกระบวนการต่างๆ เพื่อตอบสนองต่อความต้องการของลูกค้า และสร้างผลกำไรให้แก่บริษัท แต่การผลิตและการนำเข้าวัตถุดิบหรือผลิตภัณฑ์ อาจมีส่วยที่ได้รับความเสียหายได้ จากสาเหตุต่างๆทั้งปัจจัยภายใน และปัจจัยภายนอก จึงต้องนำวัตถุดิบหรือผลิตภัณฑ์ที่เสียหายจนไม่สามารถก่อให้เกิดมูลค่าเพิ่มและไม่สามารถสร้างกำไรให้แก่บริษัทได้ ไปทำลายเพื่อไม่ให้เกิดค่าใช้จ่ายในส่วนอื่นๆ เช่น ค่าใช้จ่ายในการจัดเก็บสินค้าคงคลัง และลดค่าใช้จ่ายในการดูแลสินค้า และเพื่อสามารถนำพื้นที่ส่วนที่จัดเก็บวัตถุดิบหรือผลิตภัณฑ์ที่เสียหายไปใช้ประโยชน์ในการจัดเก็บวัตถุดิบหรือผลิตภัณฑ์ที่สามารถนำไปใช้เพื่อตอบสนองความต้องการของลูกค้าได้ ผู้วิจัยจึงมีความประสงค์ที่จะศึกษาและวิเคราะห์ปัจจัยสำคัญที่ก่อให้เกิดการทำ Scrap ของวัตถุดิบหรือผลิตภัณฑ์ที่เกิดความเสียหายและไม่สามารถนำมาซึ่งการก่อให้เกิดมูลค่าเพิ่มได้ และอัตราการเกิด Scrap จากปัจจัยต่างๆ ที่ไม่สามารถควบคุมได้ ตลอดจนขั้นตอนและวิธีการ การทำ Scrap เพื่อให้เกิดประสิทธิภาพสูงสุดในการปฏิบัติงาน
การศึกษาและวิเคราะห์กระบวนการทำงานของสายพานลำเลียงภายในคลังสินค้า,งานวิจัยนี้เป็นการศึกษาและวิเคราะห์กระบวนการทำงานของสายพานลำเลียงภายในคลังสินค้า เพื่อวิเคราะห์ถึงเวลาการทำงานในแต่ละส่วนทั้งก่อนใช้และหลังใช้สายพานลำเลียงมาเปรียบเทียบกัน ว่าขั้นตอนการทำงานใดเร็วขึ้นบ้าง แล้วนำผลลัพธ์จากการเก็บรวบรวมข้อมูลมาวิเคราะห์ถึงเวลาการทำงานในแต่ละส่วนโดยจับเวลาเพื่อหาค่าเฉลี่ย มากสุด น้อยสุด จากนั้นจึงเสนอแนวทางในกาพัฒนากระบวนการทำงานของสายพานลำเลียงโดยใช้เครื่องมือ ECRS มาปรับใช้กับกระบวนการทำงานของสายพานลำเลียงเพื่อลดการเกิดความสูญเปล่าในด้านเวลาและขั้นตอนการทำงาน จากการศึกษาพบว่า กระบวนการทำงานทั้งขาเข้าจากโรงงานมิชลินพระประแดง (Inbound STP) และขาออกส่งไปโรงงาน (Outbound OE) แบบที่ใช้สายพานลำเลียงมีระยะเวลาในการดำเนินงานเร็วกว่าแบบเก่า โดยขาเข้าจากโรงงานมิชลินพระประแดง (Inbound STP) แบบที่ใช้สายพานลำเลียงมีระยะเวลาเฉลี่ยอยู่ที่ 156.9 นาที ซึ่งใช้เวลาในการดำเนินงานน้อยกว่าแบบเก่าที่มีระยะเวลาเฉลี่ยอยู่ที่ 226.6 นาที ส่งผลให้มีผลิตภาพเพิ่มขึ้น 30.76% และขาออกส่งไปโรงงาน (Outbound OE)แบบที่ใช้สายพานลำเลียงมีระยะเวลาเฉลี่ยอยู่ที่ 156.4นาที ซึ่งใช้เวลาในการดำเนินงานน้อยกว่าแบบเก่าที่มีระยะเวลาเฉลี่ยอยู่ที่ 165.6 นาที ส่งผลให้มีผลิตภาพเพิ่มขึ้น 5.56 %
การศึกษาแนวทางการป้องกันปัญหาวัตถุดิบขาดแคลนของกระบวนการนำเข้าแลคโตส,"งานวิจัยนี้มีจุดประสงค์ เพื่อศึกษาแนวทาง ขั้นตอน และกระบวนการนำเข้าวัตถุดิบ (Raw Materials) เพื่อป้องกันไม่ให้เกิดปัญหาวัตถุดิบขาดแคลน ซึ่งการศึกษาในครั้งนี้จะเป็นการศึกษากระบวนการนำเข้าวัตถุดิบของบริษัทกรณีศึกษา และวิเคราะห์ถึงเหตุผลของปัญหา จากนั้นจึงศึกษาแนวทางการรับมือการนำเข้าของวัตถุดิบและนำมาวิเคราะห์การควบคุมสินค้าคงคลังเพื่อป้องกันไม่ให้เกิดปัญหาวัตถุดิบขาดแคลน เมื่อได้รูปแบบการกำหนดสินค้าคงคลังสำรองแล้ว ให้นำมาประยุกต์ใช้กับบริษัทกรณีศึกษาเพื่อหาแนวทางการรับมือปัญหาวัตถุดิบขาดแคลน ดังนั้น ในงานวิจัยนี้จึงได้มีแนวคิดนำการกำหนดสินค้าคงคลังสำรอง (Safety Stock) มาประยุกต์ใช้ เพื่อให้ทราบถึงแนวทางการกำหนดปริมาณสินค้าคงคลังสำรองที่เหมาะสม จากการคำนวณพบว่าหากบริษัทต้องการมีสินค้าคงคลังสำรองเพื่อป้องกันสินค้าขาดแคลน บริษัทต้องสั่งวัตถุดิบเพิ่มขึ้นในแต่ละเดือนของปี 2564 ประมาณ 187,173 ชิ้น เฉลี่ยแล้วอยู่ที่ปริมาณ 335,591 ชิ้น จากอุปสงค์ความต้องการของวัตถุดิบประเภทแลคโตสที่กำลังมีปัญหาขาดแคลนอยู่ขณะนี้ ซึ่งเป็นปริมาณสินค้าคงคลังที่เหมาะสมสำหรับการจัดเก็บสำรองในช่วงสถานการณ์วัตถุดิบขาดแคลนที่บริษัทต้องเผชิญ"
การเพิ่มประสิทธิภาพการทํารับสินค้าโดยการใช้เทคโนโลยี Radio Frequency Identification,"การที่บริษัทโรเบิร์ต เทคโนโลยี นำเทคโนโลยี RFID (Radio Frequency Identification) มาประยุกต์ใช้กับการทำรับสินค้าในคลังสินค้าเพื่อการจัดเก็บ ติดตาม และตรวจสอบสถานะของสินค้าในคลังสินค้าแล้วนั้น ยังสามารถนำข้อมูลที่ได้นั้นมาจำแนกประเภทของสินค้าที่เกิดการส่งออกและนำเข้ามากที่สุด สามารถคำนวณหาค่าพยากรณ์ความต้องการในแต่ละเดือนได้อีกด้วย ในการจัดทำโครงการนี้ คณะผู้จัดทำได้นำโปรแกรม Microsoft Excel เข้ามาใช้ในการรวบรวมข้อมูลที่ได้จากการทำรับสินค้าจากการใช้เทคโนโลยี RFID ทำให้ง่ายต่อการติดตาม และตรวจสอบสถานะของสินค้า ผลจากการดำเนินงานตรงตามวัตถุประสงค์ที่กำหนดไว้ซึ่งคณะผู้จัดทำได้รับประโยชน์ในเรื่องของการศึกษาระบบภายในคลังสินค้า (บริษัท คูห์เน่ พลัส นาเกิ้ล),ได้ศึกษาขั้นตอนในการดำเนินงานภายในคลังสินค้าก่อนที่จะนำเทคโนโลยี RFID มาใช้, การนำเทคโนโลยี RFID สามารถลดต้นทุนการทำงาน ลดระยะเวลา ลดพนักงาน และยังสามารถเพิ่มประสิทธิภาพในการทำงานได้ ABSTRACT Robert Bosch Automotive Technology (Thailand) Co., Ltd. has applied RFID (Radio Frequency Identification) technology to warehouse receipts for storage, tracking and monitoring of the status of goods in the warehouse. then can also use the information obtained to classify the types of products that are most exported and imported Able to calculate demand forecast for each month as well. In the preparation of this project The organizers have brought Microsoft Excel to be used to collect data obtained from receiving products using RFID technology, making it easy to sneeze. and check the status of the product. The results of operations meet the stated objectives, which the organizers benefit in the matter of studying the system within the warehouse (Kuhne+Nagle Company), having studied the steps in the warehouse operations before Adopt RFID technology, adopting RFID technology can reduce operating costs, shorten time, reduce workforce, and can also increase work efficiency. สารบัญ บทที่หน้า"
การศึกษาและการวิเคราะห์กระบวนการขาออกด้วยอุปกรณ์ฟาสต์เลน,งานวิจัยนี้มีวัตถุประสงค์เพื่อศึกษาและวิเคราะห์กระบวนการขนถ่ายสินค้าขาออกทั้งในรูปแบบที่ใช้สายพานลำเลียง (Conveyor) และแบบที่สวมแหวน (Fastlane) เพื่อตรวจสอบข้อบกพร่องและเพื่อแก้ไขข้อผิดพลาดต่าง ๆ ของแผนก Michelin TSW ของบริษัท ( ไทยแลนด์ ) โดยทำการเก็บรวบรวมข้อมูลด้วยการศึกษากระบวนการดำเนินงานในคลังสินค้า สอบถามกระบวนการดำเนินงานต่าง ๆ จากผู้ปฏิบัติงานในคลังสินค้า จากการศึกษาพบว่า กระบวนการขนถ่ายสินค้าทั้งในรูปแบบที่ใช้สายพานลำเลียง (Conveyor) และแบบที่สวมแหวน (Fastlane) มีข้อบกพร่องที่ยังต้องดำเนินงานแก้ไข เนื่องจากทั้ง 2 กระบวนการได้มีการนำมาใช้พร้อมกับการเปิดใช้งานคลังสินค้าแห่งใหม่ Michelin TSW กระบวนการขนถ่ายสินค้าทั้งในรูปแบบที่ใช้สายพานลำเลียง (Conveyor) และแบบที่สวมแหวน (Fastlane) จึงอยู่ในขั้นทดลองการดำเนินงาน ทำให้ดำเนินงานได้ไม่ต่อเนื่อง การขนถ่ายสินค้าก็ใช้ระยะเวลานานขึ้น และระบบในการทำงานยังไม่เสถียรเท่าที่ควร จากการแก้ไขกระบวนการดำเนินงานที่ผ่านมา ทำให้ระบบในการดำเนินงานเสถียรมากขึ้น กระบวนการขนถ่ายสินค้าขาออกมีผลิตภาพที่เพิ่มขึ้นถึง 29.41%
แนวทางการประเมินประสิทธิภาพการใช้เทคโนโลยีในอุตสาหกรรมยานยนต์ กรณีศึกษาเขตพื้นที่ภาคตะวันออกของประเทศไทย,การวิจัยครั้งนี้ มีวัตถุประสงค์เพื่อศึกษาการนำแนวคิด TOPSIS MENTHOD มาประยุกต์ใช้ในการศึกษาวิธีการประเมินและวัดประสิทธิภาพการใช้เทคโนโลยีในอุตสาหกรรมยานยนต์และชิ้นส่วนยานยนต์และเพื่อศึกษาว่าปัจจัยด้านต้นทุน-กำไร ปัจจัยด้านการปฏิบัตงาน ปัจจัยด้านคุณภาพและปัจจัยด้านพนักงาน เหมะสมต่อการใช้ในการศึกษาวิธีการประเมินและวัดประสิทธิภาพการใช้เทคโนโลยีในอุตสาหกรรมยานยนต์และชิ้นส่วนยานยนต์ ผลจากการวิจัยพบว่าการ ศึกษาแนวทางการประเมินประสิทธิภาพการใช้เทคโนโลยีในอุตสาหกรรมยานยนต์ และชิ้นส่วนยานยนต์ โดยใช้หลักการ TOPSIS MENTHOD กรณีศึกษาเขตพื้นที่ภาคตะวันออกของประเทศไทยผลการศึกษาพบว่าปัจจัยที่เหมาะสมต่อนำมาใช้ในการประเมินและวัดประสิทธิภาพการใช้เทคโนโลยีในอุตสาหกรรมยานยนต์ และชิ้นส่วนยานยนต์มากที่สุดจากการหาค่าสัมประสิทธิ์ที่ใกล้ค่าอุดมคติที่สุดคือ ปัจจัยด้านพนักงานซึ่งสามารถหาค่าสัมประสิทธิ์ที่ใกล้ค่าอุดมคติที่สุดเท่ากับ 1 และปัจจัยที่เหมาะสมต่อนำมาใช้ในการประเมินและวัดประสิทธิภาพการใช้เทคโนโลยีในอุตสาหกรรมยานยนต์ และชิ้นส่วนยาน-ยนต์น้อยที่สุดจากการหาค่าสัมประสิทธิ์ที่ใกล้ค่าอุดมคติที่สุดคือ ปัจจัยด้านต้นทุน-กำไรซึ่งสามารถหาค่าสัมประสิทธิ์ที่ใกล้ค่าอุดมคติที่สุดเท่ากับ 0.20
การลดระยะเวลาในการสรุปข้อมูลรายปีของบริษัทกรณีศึกษาตัวแทนจำหน่ายรถยกไฟฟ้า,การวิจัยนี้มีวัตถุประสงค์เพื่อศึกษาแนวทางการลดระยะเวลาดำเนินการของการสรุปข้อมูลรายปีของบริษัทกรณีศึกษา โดยนำแนวคิดลีนมาใช้ ซึ่งปัจจุบันบริษัทกรณีศึกษามีการใช้ไมโครซอฟท์เอ็กเซลในการเก็บและสรุปข้อมูลรายปีด้วยวิธีการทำด้วยมือ (manual) ส่งผลให้มีระยะเวลาในการสรุปข้อมูลนาน การวิจัยนี้จึงได้นำเครื่องมือ Pivot Table ของโปรแกรม Microsoft Excel มาประยุกต์ใช้ โดยการลากหัวข้อที่ต้องการลงมาในแถบเครื่องมือ พื้นที่การออกแบบ ทำให้ผู้ใช้งานสรุปข้อมูลรายปีได้รวดเร็วและแม่นยำขึ้น ผลการศึกษาพบว่า วิธีการสรุปข้อมูลรายปีแบบทำด้วยมือ ใช้ระยะเวลา 81.22 นาที เมื่อเปรียบเทียบกับการใช้เครื่องมือ Pivot Table ซึ่งใช้ระยะเวลา 4.33 นาที พบว่าสามารถลดระยะเวลาในการสรุปข้อมูลรายปีได้ 94.67%
ารพัฒนาเครื่องมือในการทำงานเพื่อติดตามการต่ออายุใบอนุญาตสั่งเข้ามาซึ่งยุทธภัณฑ์และมีซึ่งยุทธภัณฑ์,การศึกษานี้เป็นการศึกษาการใช้เครื่องมือ Add reminders จากแอปพลิเคชัน Google Sheets ของบริษัทกรณีศึกษาแห่งหนึ่งในจังหวัดกรุงเทพมหานคร เพื่อนำมาแก้ไขปัญหาที่พบภายในบริษัท รวมถึงเพิ่มประสิทธิภาพในการทำงานในส่วนของใบอนุญาตภายในแผนก Import-Export อีกทั้งเป็นการเพิ่มพูนทักษะการใช้งานเทคโนโลยีให้ผู้ปฏิบัติงานในการปฏิบัติงานให้มีประสิทธิภาพมากยิ่งขึ้น โดยมีขั้นตอนการทำงานดังนี้ 1) ศึกษาปัญหาและความต้องการของผู้ใช้ 2) ศึกษาเครื่องมือและเทคโนโลยีที่เหมาะสม นำมาทดลองและปรับใช้ให้เข้ากับปัญหาที่ต้องการแก้ไข 3) สรุปผลการใช้เครื่องมือและผลลัพธ์ที่ได้ พร้อมทั้งทำคู่มือเป็นการประกอบการใช้งาน เพื่อให้ผู้ปฏิบัติงานมีความเข้าใจถึงวิธีการใช้งานได้ง่ายมากยิ่งขึ้น จากผลการศึกษาพบว่าเครื่องมือ Add Reminders จากแอปพลิเคชัน Google Sheets สามารถแก้ไขปัญหาที่พบให้กับผู้ปฏิบัติงานภายในแผนก Import-Export ได้ อีกทั้งยังมีเครื่องมือและเทคโนโลยีที่ทันสมัยและเหมาะสมกับบริษัทกรณีศึกษา สามารถงานได้อย่างสะดวก รวดเร็ว และมีประสิทธิภาพ นอกจากนี้ยังสามารถนำไปเป็นแนวทางเพื่อปรับใช้กับงานด้านอื่นๆได้
การปรับปรุงกระบวนการนำเข้า,การศึกษาวิจัยเรื่อง “การปรับปรุงกระบวนการนำเข้าของบริษัท จำกัด” มีวัตถุประสงค์ เพื่อศึกษากระบวนการนำเข้าสินค้า วิเคราะห์หาสาเหตุของปัญหา และปรับปรุงประสิทธิภาพของกระบวนการนำเข้า โดยมีการประยุกต์ใช้แผนภูมิกระบวนการไหล เพื่อให้ทราบขั้นตอนและกระบวนการทำงาน จากนั้นจึงนำแผนผังต้นไม้ (Tree Diagram) มาประยุกต์ใช้เพื่อวิเคราะห์หาสาเหตุของกระบวนการทำงานในปัจจุบันและค้นหาปัจจัยที่ก่อให้ เกิดข้อผิดพลาด สาเหตุที่ผู้วิจัยสามารถดำเนินการปรับปรุงได้ คือ สาเหตุที่มาจากคนและวิธีการ สามารถแก้ไขปัญหา ได้ด้วยการ สร้างรายการ (Check List) การตรวจสอบใบขนสินค้า และสาเหตุที่มาจากเครื่องมือที่ใช้ในการตรวจสอบ สามารถแก้ไขปัญหาโดยการปรับปรุงฐานข้อมูล เมื่อทราบแนวทางการปรับปรุงแล้ว ผู้วิจัยได้นำเครื่องมือ ECRS มาประยุกต์ใช้เพื่อในการสร้างฐานข้อมูลใหม่ หลังปรับปรุงกระบวนการพบว่าสามารถลดระยะเวลาในการกิจกรรม การตรวจสอบ ขั้นตอนที่ 3 ตรวจสอบความถูกต้องของเอกสารการสั่งซื้อสินค้าของฝ่ายจัดซื้อ จากเดิม 30 นาที ลดลงเหลือ 5 นาที และขั้นตอนที่ 7 ตรวจสอบความถูกต้องของข้อมูลใบขนสินค้า จากเดิมใช้เวลา 70 นาที ลดลงเหลือ 15 นาที และเมื่อเทียบจำนวนเอกสารที่ต้องแก้ไขก่อน-หลังการปรับปรุงพบว่า ก่อนการปรับปรุงจำนวนการนำเข้า (Shipment) มีจำนวน 45 รายการ จำนวนเอกสารที่ต้องแก้ไข มีจำนวน 16 รายการ คิดเป็นร้อยละ 35.56 หลังการปรับปรุง จำนวน การนำเข้า (Shipment) ในช่วงระยะเวลา 45 รายการ จำนวนเอกสารที่ต้องแก้ไข มีจำนวน 3 รายการ คิดเป็นร้อยละ 6.60
ปัจจัยสำคัญที่มีผลต่อการตัดสินใจคัดเลือกซัพพลายเออร์,การศึกษาครั้งนี้มีวัตถุประสงค์เพื่อศึกษาและวิเคราะห์ปัจจัยสำคัญที่มีผลต่อการตัดสินใจคัดเลือกซัพพลายเออร์ของแผนกจัดซื้อของบริษัทกรณีศึกษาด้วยการประยุกต์ใช้กระบวนการวิเคราะห์เชิงลำดับชั้น (AHP) หาลำดับความสำคัญของปัจจัยที่สำคัญทั้งหมด 5 ปัจจัย ได้แก่ ปัจจัยด้านคุณภาพ ปัจจัยด้านราคา ปัจจัยด้านการจัดส่ง ปัจจัยด้านการบริการ และปัจจัยด้านความน่าเชื่อถือ เพื่อนำไปเป็นแนวทางให้บริษัทกรณีศึกษาใช้ในการตัดสินใจคัดเลือกซัพพลายเออร์จากปัจจัยที่มีความสำคัญมากที่สุด เพื่อให้ได้ซัพพลายเออร์ที่มีประสิทธิภาพในการทำงาน รวมถึงลดความเสี่ยงจากประเด็นปัญหาต่างๆที่อาจเกิดขึ้นและต้นทุนในการจัดซื้อขององค์กรอีกด้วย โดยใช้แบบสอบถามเป็นเครื่องมือสำหรับเก็บรวบรวมข้อมูลจากกลุ่มตัวอย่างจำนวน 5 คนในแผนกจัดซื้อขององค์กร ผลการวิจัยพบว่าปัจจัยที่มีผลต่อการตัดสินใจคัดเลือกซัพพลายเออร์ เรียงตามค่าถ่วงน้ำหนักความสำคัญได้ดังนี้ ปัจจัยด้านคุณภาพ มีค่าน้ำหนัก 0.362 ด้านราคา มีค่าน้ำหนัก 0.257 ด้านการจัดส่ง มีค่าน้ำหนัก 0.190 ด้านความน่าเชื่อถือ มีค่าน้ำหนัก 0.108 และด้านการบริการ มีค่าน้ำหนัก 0.083
การเพิ่มประสิทธิภาพการนำเข้าสินค้า ด้วยการปรับปรุงรูปแบบการขนส่ง,การศึกษาวิจัยครั้งนี้มีวัตถุประสงค์เพื่อปรับปรุงประสิทธิภาพการขนส่งวัตถุดิบของบริษัทกรณีศึกษาโดยผู้วิจัยได้ศึกษากระบวนการจัดส่งสินค้าแบบเต็มตู้คอนเทนเนอร์ (FCL) และแบบไม่เต็มตู้คอนเทนเนอร์ (LCL) เนื่องจากปัจจุบันบริษัทกรณีศึกษาได้มีการนำเข้าวัตถุดิบบางชนิดจากประเทศจีน และใช้รูปแบบการจัดส่งแบบไม่เต็มตู้คอนเทนเนอร์ ซึ่งจะมีรอบการนำเข้าสัปดาห์ละหนึ่งครั้ง ผู้วิจัยจึงได้เสนอแนวทางในการปรับปรุงประสิทธิภาพการขนส่งวัตถุดิบ โดยใช้รูปแบบการจัดส่งแบบเต็มตู้คอนเทนเนอร์แทน และปรับรอบการนำเข้าเป็นสองสัปดาห์ต่อครั้ง ซึ่งผู้วิจัยได้นำการวิเคราะห์ต้นทุนโลจิสติกส์เข้ามาช่วยในการจำแนกต้นทุนออกเป็นหมวดหมู่คือ ต้นทุนการขนส่งและต้นทุนการจัดเก็บ เพื่อนำมาวิเคราะห์และเปรียบเทียบต้นทุนรวมที่เกิดขึ้น ผลการศึกษาพบว่า การนำเข้าวัตถุดิบด้วยรูปแบบการจัดส่งสินค้าแบบเต็มตู้ โดยมีรอบการนำเข้าสองสัปดาห์ต่อครั้งนั้น สามารถลดต้นทุนการขนส่งได้ร้อยละ 4.73 เปอร์เซ็นต์ต่อปี แต่จะทำให้มีต้นทุนการจัดเก็บเพิ่มขึ้นร้อยละ 100 เปอร์เซ็นต์ต่อปี เมื่อนำมาคิดเป็นต้นทุนรวมพบว่า การใช้รูปแบบการจัดส่งสินค้าแบบเต็มตู้คอนเทนเนอร์แทนการจัดส่งสินค้าในรูปแบบเดิม สามารถลดต้นทุนรวมได้ประมาณร้อยละ 3.88 เปอร์เซ็นต์ต่อปี
การประยุกต์ใช้แนวคิดแบบลีนในการปรับปรุงกระบวนการประมูล,การวิจัยครั้งนี้ มีวัตถุประสงค์เพื่อศึกษากระบวนการประมูล ในขั้นตอนการส่ง-รับและจัดเก็บเอกสารซองประมูลของกรณีศึกษา บริษัทโซนี่ เพื่อเสนอแนวทางการปรับปรุงกระบวนการส่ง-รับ และจัดเก็บข้อมูลเอกสารซองประมูลที่ช่วยลดความสูญเปล่าและเพิ่มประสิทธิภาพของกระบวนการ โดยศึกษาจากเอกสาร งานวิจัยต่างๆที่เกี่ยวข้องกับการลดความสูญเปล่าและการเพิ่มประสิทธิภาพของกระบวนการ โดยเก็บรวบรวมข้อมูลจากการเข้าร่วมประชุมงานประมูลและศึกษาผังกระบวนการดำเนินงานประมูล โดยการนำแนวคิดระบบลีน (Lean) เข้ามาประยุกต์ใช้ในการปรับปรุงและเพิ่มประสิทธิภาพของกระบวนการเพื่อสำรวจความสูญเปล่าที่เกิดขึ้นในกระบวนการ และใช้ผังแสดงเหตุและผล (Cause and Effect Diagram) สำหรับศึกษาและสำรวจสภาพปัญหาปัจจุบัน เพื่อปรับปรุงกระบวนการให้มีประสิทธิภาพเพิ่มมากขึ้น ผลที่ได้จากการวิจัยพบว่า สามารถลดความสูญเปล่าในกระบวนการลงจากเดิมที่ใช้ระยะเวลาในการดำเนินงานประมูลราคาประมาณ 14-17 วันทำการเหลือเพียง 12-15 วันทำการ รวมทั้งยังสามารถลดระยะเวลาในกระบวนการส่งเอกสารซองประมูลมา ณ บริษัทกรณีศึกษาจาก 5 วันทำการ เหลือเพียง 3 วันทำการ
การปรับปรุงกระบวนการทำงานและจัดทำรายงานประจำเดือน (Monthly Report) โดย Google Data Studio,ปัจจุบันฝ่าย Master Production Schedule (MPS) ได้มีการทำรายงาน “(RESULT) DAILY PROD FOLLOW UP_Y2021” ซึ่งเป็นรายงานประจำวันเกี่ยวกับการดูผลลัพธ์ของแต่ละแผนกว่ามีการทำตามแผนที่วางไว้มากน้อยขนาดไหน ผู้วิจัยจึงต้องการที่จะปรับปรุงและพัฒนารายงานฉบับนี้ให้มีภาพรวมที่กว้างขึ้นและการเข้าถึงข้อมูลที่รวดเร็วขึ้น โดยจะใช้เครื่องมือ Google Data Studio เข้ามาช่วยในการจัดทำรายงานให้สามารถเห็นภาพรวมแบบ Time Frame ที่ใหญ่และ เข้าถึงข้อมูลรวดเร็วมาก และเพื่อให้ง่ายต่อการตัดสินใจ วางแผน ได้อย่างมีประสิทธิภาพ หลังจากการศึกษาการเก็บข้อมูลของกระบวนการจัดทำรายงานรูปแบบเดิม ได้พบปัญหาการทำงานที่ซับซ้อน ใช้เวลานานและยากต่อการเข้าถึงข้อมูล ผู้วิจัยจึงได้ใช้แนวคิดการศึกษาวิธีการทำงานตามหลักของอีซีอาร์เอส (ECRS) การลดความสูญเปล่าในการดำเนินงานเข้ามาช่วยในการปรับปรุงกระบวนการ ผู้วิจัยได้นำ Google Data Studio มาช่วยในการปรับปรุงกระบวนการทำงานแล้ว ทำให้สามารถใช้เวลาในการจัดทำรายงานรูปแบบใหม่สามารถลดความผิดพลาดจาก Human Error จึงทำให้การจัดทำรายงานรูปแบบอัตโนมัตินี้สามารถจัดทำรายงานได้ถูกต้อง 100 เปอร์เซ็นต์
การลดขั้นตอนการทำงานและลดระยะเวลาในแผนกจัดซื้อของบริษัทติดตั้ง บริการซ่อมบำรุง ระบบหล่อลื่นในโรงงานอุตสาหกรรมแห่งหนึ่งในจังหวัดระยอง,"การวิจัยนี้มีจุดประสงค์เพื่อศึกษาขั้นตอนการจัดซื้อจัดหาของบริษัทที่ได้เข้าไปทำการปฏิบัติสหกิจศึกษาเพื่อหาอุปสรรคหรือปัญหาที่เกิดขึ้นภายในกระบวนการการจัดซื้อจัดหา และการประยุกต์แนวคิดแบบลีนในการปรับปรุงขั้นตอนและประสิทธิภาพกระบวนการการจัดซื้อจัดหาของบริษัทที่ได้เข้าไปปฏิบัติสหกิจศึกษา จากการศึกษากระบวนการการจัดซื้อจัดหาและการสัมภาษณ์ พบว่าในกระบวนการการจัดซื้อจัดหาหนึ่งครั้งมีอยู่ทั้งหมด 21 ขั้นตอนลดลงมาเหลือ 8 ขั้นตอนใช้เวลาขั้นต่ำในการจัดซื้อจัดหาต่อ 1 คำสั่งซื้ออยู่ที่ประมาณ 12,097 นาทีหรือ 9 วันเป็นอย่างต่ำ โดยช่วงเวลาที่รอโดยไม่สร้างมูลค่ามีระยะเวลา 5,830.5 หรือ 97.175 ชั่วโมง หรือ 4 วัน หรือคิดเป็นร้อยละ 48.20 จากระยะเวลาในการดำเนินการจัดซื้อจัดหาทั้งหมด โดยถือเป็นความสูญเปล่าทางด้านกระบวนการ (Processing) โดยหลังจากมีการปรับปรุงกระบวนการการจัดซื้อจัดหาผลคือระยะเวลารวมของการจัดซื้อจัดหาลดลงเหลือ 5,800 นาทีหรือประมาณ 4 วัน จากเดิม 9 วัน และตันทุนด้านเอกสารจากเดิมอยู่ที่ประมาณ 7.12 บาทเป็นอย่างน้อยในการจัดซื้อจัดหาหนึ่งครั้ง เป็น ลดลงเหลือประมาณ 4.24 บาทต่อการจัดซื้อจัดหาหนึ่งครั้ง"
การเพิ่มประสิทธิภาพการจัดซื้อ รูปแบบ ABC analysis,ความสำคัญของการจัดซื้อจัดหาอย่างมีประสิทธิภาพ คือ สามารถควบคุมต้นทุน ภายใต้คุณภาพของวัตถุดิบหรือสินค้าที่ได้รับเสนอจากผู้เสนอขายหลายราย ทำให้ประหยัดต้นทุนและเพิ่มกำไรให้องค์กร การศึกษาการจัดกลุ่มสั่งซื้อวัสดุ เพื่อเพิ่มประสิทธิภาพการจัดซื้อ โดยวิเคราะห์สาเหตุของปัญหาการทำงานแผนกจัดซื้อและจัดกลุ่มการสั่งซื้อวัสดุ ดำเนินงานโดยใช้แผนผังก้างปลาอธิบายสาเหตุของปัญหาและหลัก 4M กำหนดปัจจัยของสาเหตุ วิเคราะห์ด้วยABC Analysis สำหรับการจัดกลุ่มการสั่งซื้อวัสดุ พบว่า กระบวนการจัดซื้อจัดหาพบสาเหตุจากบุคคลากรแผนกจัดซื้อไม่คงที่ เครื่องจักรสำหรับการผลิตมีอายุการใช้งานนานไม่มีการบำรุงอย่างต่อเนื่อง ระบบ ERP ส่วนงานจัดซื้อไม่มีการปรับเปลี่ยนข้อมูล และวัสดุบางชนิดมีระยะเวลานำที่ยาวนานเกินไปและคุณภาพไม่ได้มาตรฐาน แนวทางการแก้ไข คัดสรรพนักงานที่มี่คุณสมบัติตรงต่อตำแหน่งงาน จัดทำแผนการซ่อมบำรุงและตรวจสภาพเครื่องจักรและทำแผนสำรองหากเครื่องจักรมีการหยุดชะงัก ปรับปรุงข้อมูลเกี่ยวกับ ราคา MOQ ของระบบ ERP สำหรับวัสดุที่มีระยะเวลานำส่ง 1 ปี หาผู้ขายเพิ่ม เพื่อสนับสนุนต่อต้องการวัสดุกระทันหัน ผลการวิเคราะห์สามารถช่วยจัดกลุ่มสินค้าเพื่อสั่งซื้อและจัดกลุ่มผู้ขาย เพื่อบริหารความสัมพันธ์หรือบริหารการทำงานร่วมกันระหว่างบริษัทและผู้ขายแบ่งกลุ่มชัดเจนสามารถบริหารการใช้วัสดุและสั่งซื้อวัสดุอย่างคงที่ลดขั้นตอนการดำเนินงาน ลดต้นทุนและเพิ่มประสิทธิภาพการจัดซื้อ
การวัดประสิทธิภาพในการขนส่ง,งานวิจัยนี้มีวัตถุประสงค์ 1) เพื่อศึกษาขั้นตอนในการขนส่งของบริษัท 2) เพื่อศึกษาระดับความน่าเชื่อถือในการขนส่งของบริษัท 3) เพื่อศึกษาระดับการตอบสนอง และความพร้อมในการให้บริการการขนส่งของบริษัท 4) เพื่อศึกษาปัญหาที่เกิดขึ้นในการขนส่งของบริษัท 5) เพื่อวัดระดับความน่าเชื่อถือในการขนส่งของบริษัท 6) เพื่อวัดระดับการตอบสนอง และความพร้อมในการให้บริการการขนส่งของบริษัท 7) เพื่อวัดความถี่ของปัญหาที่เกิดขึ้นในการขนส่งของบริษัท 8) เพื่อนำผลที่ได้จากการศึกษามาใช้เป็นแนวทางในการปรับปรุง และพัฒนาการขนส่งของบริษัทให้มีประสิทธิภาพเพิ่มมากขึ้น กลุ่มตัวอย่างที่ใช้ในการวิจัยครั้งนี้ คือ พนักงานขับรถบรรทุกบริษัท ที่มีสถานประกอบการอยู่ใน 2 จังหวัด (ราชบุรี และชลบุรี) ของประเทศไทย จำนวน 10 คน วิธีการเก็บข้อมูล คือ การสัมภาษณ์ เพื่อสร้างแบบสอบถามในการวัดประสิทธิภาพ และเพื่อหาปัญหาสาเหตุที่แท้จริงที่เกิดในการขนส่งของ เพื่อหาแนวทางในการเพิ่มประสิทธิภาพการขนส่งของบริษัท เครื่องมือที่ใช้ในการเก็บข้อมูล คือ แบบสอบถามที่ผู้วิจัยสร้างขึ้น มีวิธีวิเคราะห์ข้อมูลโดยการหาค่าร้อยละ ค่าเฉลี่ย ส่วนเบี่ยงเบนมาตรฐาน และวิธี Pareto Analysis ผลการวิจัยพบว่า 1) ความน่าเชื่อถือในการขนส่งสินค้าอยู่ในระดับน่าเชื่อถือมากที่สุด โดยมีค่าเฉลี่ยอยู่ที่ 4.67 จาก 5 คะแนน 2) การตอบสนอง และความพร้อมในการให้บริการในการขนส่งสินค้า อยู่ในระดับมีความพร้อมมาก โดยมีค่าเฉลี่ยอยู่ที่ 4.29 จาก 5 คะแนน 3) ปัญหาที่เกิดขึ้นในการขนส่งสินค้าประกอบด้วย (1) พนักงานขับรถบรรทุกไม่สามารถส่งมอบสินค้าได้ทันเวลาตามที่ตกลงกับลูกค้าไว้ มีค่าเฉลี่ยอยู่ที่ 4.60 จาก 5 คะแนน (2) พนักงานขับรถบรรทุกไม่สามารถจัดส่งสินค้าตรงตามสถานที่ที่ตกลงไว้กับลูกค้า มีค่าเฉลี่ยอยู่ที่ 4.90 จาก 5 คะแนน (3) พนักงานขับรถบรรทุกใช้น้ำมันสิ้นเปลือง ไม่ใช้น้ำมันตามเกณฑ์ที่บริษัทกำหนด มีค่าเฉลี่ยอยู่ที่ 3.30 จาก 5 คะแนน และ (4) พนักงานขับรถบรรทุก ขับรถบรรทุกผิดกฎจราจรมีค่าเฉลี่ยอยู่ที่ 3.50 จาก 5 คะแนน ซึ่งจากการวิเคราะห์ปัญหาที่เกิดขึ้นในการส่งด้วยวิธี Pareto Analysis ทำให้ทราบว่าสาเหตุมาจาก 1) รถติดคิดเป็นร้อยละ 40.91 2) รถเสียคิดเป็นร้อยละ 22.73 3) การเกิดอุบัติเหตุคิดเป็นร้อยละ 18.18 4) ขับผิดเส้นทางคิดเป็นร้อยละ 9.09 5) จำนวนพนักงานขับรถบรรทุกไม่เพียงพอคิดเป็นร้อยละ 4.55 และ 6) เหยียบคันเร่ง ออกตัวกระชากคิดเป็น ร้อยละ 4.55 มีแนวทางในการแก้ไขปัญหา และเพิ่มประสิทธิภาพในการขนส่งคือ 1) ความน่าเชื่อถือในการขนส่งควรปรับปรุงในเรื่องของการตรวจสารเสพติด โดยให้ตรวจสารเสพติดปีละ 4 ครั้ง เนื่องจากผู้ที่เสพสารเสพติดเป็นประจำ สารเสพติดจะสามารถอยู่ในเลือดได้นานถึง 3 เดือน อ้างอิงจากสารประเภท แคนนาบินอยด์ 2) การตอบสนอง และความพร้อมในการให้บริการในการขนส่งควรปรับปรุงในเรื่องของการวางแผนการขนส่ง เพราะส่งผลต่อต้นทุนในการขนส่งและระยะเวลาในการขนส่งเป็นอย่างมาก และ 3) ปัญหาที่เกิดขึ้นในการขนส่ง ซึ่งควรนำโปรแกรม Google Maps เข้ามาช่วย
การประยุกต์ใช้ระบบ RPA (Robotic Process Automation) ในแผนกจัดซื้อ,งานวิจัยเรื่อง “การประยุกต์ใช้ระบบ RPA (Robotic Process Automation) ในแผนกจัดซื้อ กรณีศึกษา ไมย์เออร์อินดัสตรีส์ จำกัด” เป็นการศึกษาการนำระบบ RPA (Robotic process automation) มาปรับใช้กับระบบ Purchase Web มีวัตถุประสงค์เพื่อเพื่อศึกษาระบบ RPA (Robotic process automation) และนำมาปรับใช้กับธุรกิจได้อย่างเหมาะสมและลดขั้นตอนการทำงานในขั้นตอนที่ซ้ำ ๆโดยส่วนใหญ่การทำงานของแผนกจัดซื้อมีกระบวนการทำงานที่มีความซ้ำซ้อนและขั้นตอนในการทำงานเยอะจึงทำให้เกิดความผิดพลาดได้ง่าย ดังนั้น ผู้วิจัยจึงได้ทำการศึกษาการทำงานของแผนกจัดซื้อ ณ ไมย์เออร์อินดัสตรีส์ จำกัด ตั้งแต่กระบวนการรับใบขอซื้อ ไปตลอดจนถึงการส่งใบสั่งซื้อ ให้กับ ผู้จำหน่าย เพื่อรวบรวมข้อมูลและทำการนำระบบ RPA (Robotic process automation) มาปรับใช้กับระบบ Purchase Web เพื่อลดขั้นตอนการทำงานให้กับพนักงานและประหยัดเวลา โดยผลการศึกษาพบว่าการนำระบบ RPA (Robotic process automation) มาปรับใช้กับระบบ Purchase Web นั้น ทำให้พนักงานสามารถทำงานในส่วนอื่น ๆ เพิ่มมากขึ้นและลดการผิดพลาดจากการทำงานได้อย่างเป็นระบบ
การศึกษาแนวทางในเพิ่มประสิทธิภาพกระบวนการจัดซื้อจัดหา,ผู้วิจัยทำการวิเคราะห์กระบวนจัดซื้อจัดหาของบริษัทกรณีศึกษา จากการสัมภาษณ์ผู้เกี่ยวข้อง การเก็บรวบรวมข้อมูลการสั่งซื้อและการอ้างอิงทฤษฎีและแนวคิด โดยงานวิจัยฉบับนี้มีวัตถุประสงค์เพื่อมีวัตถุประสงค์เพื่อศึกษารูปแบบและขั้นตอนการดำเนินการจัดซื้อจัดหา จากนั้นหาแนวทางแก้ไขปัญหาที่เกิดขึ้น ในส่วนของปัญหาและสาเหตุที่เกิดในกระบวนการ จากการวิเคราะห์แผนภูมิก้างปลา พบว่า ปัญหาเกิดจาก 4 ปัจจัยหลัก ได้แก่ ปัญหาที่เกิดจากพนักงาน ผู้จัดหา ข้อมูล และกระบวนการ จากการเปรียบเทียบการสั่งซื้อก่อนและหลังการกำหนดจุดสั่งซื้อใหม่ พบว่า สามารถช่วยลดการเกิดสินค้าขาดมือได้ เนื่องจากตลอดระยะเวลาที่ผู้วิจัยทำการศึกษา ไม่เกิดปัญหาสินค้าขาดมือขึ้นเลย หลังการคัดเลือก ผู้จัดหา พบว่า ช่วยจัดการผู้จัดหาโดยการลดจำนวนผู้จัดหาอะไหล่ของบริษัทจาก 10 ราย เหลือเพียง 4 ราย และหลังจากจัดทำข้อมูลการสั่งซื้ออะไหล่จากผู้จัดหาต่าง ๆ เพื่อเป็นฐานข้อมูล ซึ่งช่วยลดเวลาในการสรรหาผู้จัดหาใหม่แก่ผู้จัดซื้อสำหรับการสั่งซื้ออะไหล่ในครั้งถัดไปได้
การเพิ่มประสิทธิภาพกระบวนการแบ่งปันและจัดการข้อมูล,การศึกษาวิจัยในครั้งนี้เป็นการศึกษาเกี่ยวกับการแบ่งปัน รับ-ส่ง ข้อมูลเอกสารภายใน องค์กรโดยการนำแนวคิดแบบลีน โดยใช้หลักการ ECRS มาประยุกต์ใช้เพื่อจะนำไปสู่การแก้ไขปัญหาด้านเวลา หรือกระบวนการที่ซับซ้อน ซึ่งมีการนำแผนภูมิการไหลของกระบวนการ (Flow Process Chart) มาใช้ เพื่อสามารถระบุระยะเวลาในแต่ละขั้นตอนให้เห็นภาพของกระบวนการ ทำงานได้ง่ายยิ่งขึ้น โดยมีการประยุกต์ใช้หลักการ ECRS ปรับปรุงวิธีการทำงานเพื่อลดความสูญเปล่าที่เกิดขึ้น โดยการปรับปรุงขั้นตอนที่ไม่จำเป็นและขั้นตอนที่ใช้เวลาในการทำงานที่ล่าช้ามากจนเกินไป ส่งผลให้ระยะเวลาในแบ่งปันข้อมูลหรือเอกสารที่มีความจำเป็นลดลง และยังสามารถลดระยะทางในการเคลื่อนย้ายเอกสารที่ต้องใช้ระยะทางในการเดินทางอีกด้วย จากที่กล่าวมาข้างต้นทำให้การศึกษาวิจัยในครั้งนี้ ส่งผลให้เห็นถึงความสำคัญของระบบและกระบวนการต่าง ๆ ของการทำงาน เพื่อเพิ่มประสิทธิภาพการทำงานของบุคลากร และประสิทธิผลของข้อมูลภายในองค์กร อีกทั้งยังถือเป็นการลดต้นทุนในหลาย ๆ ด้าน และเป็นการตอบสนองความต้องการในการลดกระบวนการที่ไม่จำเป็นของบริษัทที่เป็นกรณีศึกษาได้อย่างดี
การศึกษาการจัดการความเสี่ยงด้านการจัดซื้อเพื่อสิ่งแวดล้อมของบริษัทกรณีศึกษา,จากกระแสของการตระหนักด้านสิ่งแวดล้อมทั้งจากหน่วยงานภาครัฐ และลูกค้า ทำให้บริษัทกรณีศึกษาได้ทำการปรับปรุงกระบวนการจัดซื้อเพื่อสิ่งแวดล้อมของบริษัท แต่การปรับปรุงกระบวนการทำงานทำให้ผู้ประกอบการต้องแบกรับต้นทุนและความเสี่ยงที่เพิ่มมากขึ้น จึงต้องมีการวางแผนที่ดีและการจัดการความเสี่ยงที่จะเกิดขึ้นอย่างมีประสิทธิภาพ งานวิจัยเล่มนี้จึงมีวัตถุประสงค์เพื่อทราบปัจจัยความเสี่ยงและแนวทางในการจัดการความเสี่ยงด้านการจัดซื้อเพื่อสิ่งแวดล้อมของบริษัทกรณีศึกษา โดยใช้เครื่องมือในการวิจัยคือการสนทนากลุ่ม และการวิเคราะห์ทางสถิติจากแบบประเมินความเสี่ยง ผลการศึกษา พบว่า ระดับความเสี่ยงการจัดซื้อเพื่อสิ่งแวดล้อมด้านนโยบาย ด้านราคา และด้านผู้ขาย อยู่ในระดับปานกลาง ส่วนด้านลักษณะสินค้าและด้านการทุจริต อยูในระดับสูง มีแนวทางในการจัดการความเสี่ยงโดยใช้แนวคิด 4T คือ การลดควมเสี่ยง (Treat) การยอมรับความเสี่ยง (Take) การถ่ายโอนความเสี่ยง (Transfer) และการหลีกเลี่ยงความเสี่ยง (Terminate) ตามปัจจัยความเสี่ยงที่เกิดขึ้น
การศึกษาปัญและปรับปรุงกระบวนการผลิตเพื่อเพิ่มผลผลิตในแผนก Surface Mount Technology (SMT),"รายงานเรื่อง “การศึกษาปัญหาและปรับปรุงกระบวนการผลิตเพื่อเพิ่มผลผลิตในแผนก Surface Mount Technology (SMT)” มีวัตถุประสงค์เพื่อศึกษากระบวนการทำงานในสายการผลิตของแผนก SMT ในทุกขั้นตอนอย่างละเอียดเพื่อศึกษาปัญหาและหาสาเหตุที่ส่งผลให้เครื่องจักรต้องหยุดการทำงานไปอย่างไม่เกิดประโยชน์ แล้วนำปัญหาเหล่านั้นมาจำแนกประเด็นและนำไปวิเคราะห์โดยใช้ทฤษฎีพาเรโตเพื่อหาแนวทางในการปรับปรุงแก้ไขอย่างถูกจุด ซึ่งจะส่งผลให้ผลผลิตแผ่นวงจรอิเล็กทรอนิกส์ของแผนก SMT เพิ่มขึ้นและตอบสนองต่อความต้องการของลูกค้าได้อย่างทันท่วงที จากการศึกษาขั้นตอนการทำงานรวมไปถึงปัญหา ผู้วิจัยได้ทำการจดบันทึกปัญหาที่เกิดขึ้นพร้อมกับเวลาที่สูญเสียไปในแต่ละครั้งที่เกิดปัญหาขึ้นซึ่งปัญหาในแผนก SMT มีเป็นจำนวนมาก จึงรวบรวมข้อมูลที่ได้นำไปวิเคราะห์โดยใช้ทฤษฎีพาเรโต้เป็นเครื่องมือในการจัดลำดับความสำคัญของปัญหาที่เกิดขึ้นบ่อย ใช้เวลานานและจำเป็นต้องปรับปรุงแก้ไขก่อน จึงได้พบว่าปัญหาที่ทำให้เครื่องจักรต้องหยุดการทำงานบ่อยที่สุดและใช้เวลานานที่สุดคือปัญหาการเปลี่ยนรุ่นการผลิต โดยคิดเป็นร้อย 40.11 ของปัญหาทั้งหมดที่เกิด ผู้วิจัยจึงได้เข้าไปศึกษาขั้นตอนการเปลี่ยนรุ่นการผลิตอย่างละเอียดอีกครั้ง พบว่า ในการเปลี่ยนรุ่นการผลิต มีขั้นตอนการแสกนพาร์ทที่ใช้เวลามากเป็นส่วนใหญ่ เนื่องจากจากความไม่เสถียรของระบบเครื่องของเครื่อง Scanner และความไม่กระตือรือร้นของพนักงาน จึงได้ทำการปรึกษากับแผนกที่มีส่วนเกี่ยวข้องเพื่อหาแนวทางในการแก้ปัญหา และได้เสนอแนวทางในการปรับปรุง 2 ประเด็น คือ ปรับปรุงระบบเครือข่ายของเครื่อง Scanner และกำหนดระยะเวลาการทำงานให้แก่พนักงาน จากเดิมที่ใช้เวลาเปลี่ยนรุ่น 50-60 นาที เป็นไม่เกิน 35 นาทีต่อครั้ง และจากเดิมที่ใช้เวลากลับด้าน 25-30 นาที เป็นไม่เกิน 15 นาทีต่อครั้ง ผลการปรับปรุงพบว่าเวลาที่ใช้ในการกลับด้านทั้งหมดต่อเดือนลดลง จากเดือนมกราคม (ก่อนการปรับปรุง) ใช้เวลาเปลี่ยนรุ่นทั้งหมดเฉลี่ย 6,547 นาทีต่อ 1 ไลน์การผลิต คิดเป็นร้อยละ 14.67 ของชั่วโมงการทำงานในเดือนมกราคมต่อ 1 ไลน์การผลิต และเดือนมีนาคม (หลังการปรับปรุง) ใช้เวลาเปลี่ยนรุ่นทั้งหมดเฉลี่ย 2,131 นาทีต่อ 1 ไลน์การผลิต คิดเป็นร้อยละ 4.78 ของชั่วโมงการทำงานในเดือนมีนาคมต่อ 1 ไลน์การผลิต ซึ่งการปรับปรุงในครั้งนี้ ทำให้ผลผลิตแผ่นวงจรอิเล็กทรอนิกส์ของแผนก SMT เพิ่มขึ้นจากในเดือน มกราคม ผลิตได้ 166,815 บอร์ด เป็น 377,708 บอร์ด ในเดือนมีนาคม"
จัดส่งและคลังสินค้า,การศึกษารายงานสหกิจในครั้งนี้มีวัตถุประสงค์เพื่อศึกษาการจัดเรียงสินค้าภายในตู้คอนเทนเนอร์และเพื่อศึกษาแนวทางในการเพิ่มประสิทธิภาพในการบรรทุกสินค้าของตู้คอนเทนเนอร์ โดยการศึกษาจากเอกสาร งานวิจัยต่างๆ ที่เกี่ยวข้องเพื่อเป็นแนวทางในการในการออกแบบและจัดเรียงสินค้าในการบรรจุเข้าในตู้คอนเทนเนอร์ โดยมีข้อมูลที่ได้จากแผนกวางแผน เพื่อคำนวณการจัดเรียงสินค้า และการลงหน้างานเพื่อศึกษารูปแบบการจัดเรียงภายในตู้คอนเทนเนอร์ของสินค้ารูปแบบต่างๆ การซ้อนทับของกล่องสินค้าและภาชนะที่รองรับเพื่อการขนถ่าย โดยการนำโปรแกรมเชิงเส้นมาช่วยในการคำนวณควบคู่กับทฤษฏีการบรรจุผลิตภัณฑ์ เพื่อช่วยในการคำนวณโดยใช้ Microsoft Excel เพื่อหาจำนวนพาเลทสินค้าที่มากที่สุที่สามารถบรรทุกได้
การจัดการการส่งออกสินค้าสำเร็จรูป ภายใต้สถานการณ์โควิด-19,การศึกษาการจัดการส่งออกสินค้าสำเร็จรูป ภายใต้สถานการณ์โควิด-19 ของบริษัทกรณีศึกษา มีวัตถุประสงค์ เพื่อศึกษาสภาพปัจจุบันของการส่งออกสินค้าสำเร็จรูป ปัญหาและอุปสรรคที่ส่งผลกระทบต่อการส่งออกสินค้าสำเร็จรูป รวมถึงแนวทางการจัดการการส่งออกสินค้าสำเร็จรูป ภายใต้สถานการณ์โควิด-19 ของบริษัทกรณีศึกษา โดยขอบเขตการศึกษาในครั้งนี้มุ่งศึกษาความสามารถในการจัดการการส่งออกสินค้าสำเร็จรูป ภายใต้สถานการณ์โควิด-19 ของบริษัทกรณีศึกษา โดยเลือกศึกษาสินค้าที่ขายดี 5 ลำดับของบริษัทกรณีศึกษาเพื่อที่จะทราบถึงโอกาส ปัญหา และอุปสรรคที่เกิดขึ้น พร้อมหาแนวทางการแก้ไขปัญหาดังกล่าว โดยมีการรวบรวมข้อมูลจากบริษัทกรณีศึกษา แหล่งข้อมูลที่น่าเชื่อถือ งายวิจัยที่เกี่ยวข้อง และข้อมูลจากอินเตอร์เน็ต เพื่อนำข้อมูลเหล่านี้มาเป็นแนวทางในการแก้ไขปัญหาและผลกระทบที่เกิดขึ้นภายใต้สถานการณ์โควิด-19 ผู้ทำวิจัยได้ทำการศึกษาโดยใช้ระเบียบวิธีการวิจัยเชิงคุณภาพ (Qualitative Research Method) ด้วยการศึกษากรณีเฉพาะ (Case Study Approach) วิเคราะห์สรุปประเด็นด้วยการตีความ (Interpretation) และมีการใช้เครื่องมือการสัมภาษณ์เชิงลึก (In-Depth Interview) กับพนักงานบริษัทกรณีศึกษาแผนกต่างประเทศ แบ่งออกเป็น 2 ฝ่าย คือ ฝ่ายขาย และฝ่ายส่งออก จำนวน 6 ท่าน และนำเสนอในลักษณะของการบรรยายเชิงพรรณนา
การศึกษาขั้นตอนการจัดทำเอกสารสำหรับการส่งออกสินค้าทางทะเลในฐานะผู้ให้บริการด้านโลจิสติกส์แบบครบวงจร,งานวิจัยนี้เป็นการศึกษาขั้นตอนการจัดทำเอกสารการส่งออกสินค้าทางทะเล กรณีศึกษาบริษัท ในแผนกนำเข้า ส่งออก (Import – Export) มีวัตถุประสงค์เพื่อศึกษาขั้นตอนการจัดทำเอกสาร หน้าที่ ความสำคัญ และความหมายของเอกสารทั้งหมดที่ใช้ในการส่งออกสินค้ารวมถึงปัญหาที่พบในขั้นตอนของการจัดทำเอกสารและการส่งออกสินค้า โดยการเก็บรวบรวมจากการสอบถามและสังเกตุจากพนักงานในแผนกนำเข้า ส่งออก (Import – Export) แล้วทำสรุปขั้นตอนออกมาในรูปแบบของแผนภาพ Flowchart ให้เข้าใจขั้นตอนทั้งหมดได้โดยง่าย ผลการวิจัยพบว่าขั้นตอนในการจัดทำเอกสารการส่งออกสินค้าทางทะเลนั้นมีขั้นตอนการจัดทำเอกสารที่ซับซ้อน และเอกสารมีความละเอียดต้องให้ความสำคัญในทุกตัวอักษร อีกทั้งยังได้ทราบถึงหน้าที่ ความสำคัญของเอกสารแต่ละรายการ และปัญหาที่พบในการจัดทำเอกสารอีกด้วย
การจัดการและการเพิ่มประสิทธิภาพการจัดการพื้นที่จัดเก็บสินค้า,จากการศึกษาเรื่องการจัดการและการเพิ่มประสิทธิภาพการจัดการพื้นที่จัดเก็บสินค้าของแผนก Warehouse Operation Running and Walking Team โดยได้จัดทำการเพิ่มประสิทธิภาพในกระบวนการ 5S ขึ้นมาเพื่อเพื่อประสิทธิภาพให้กับกระบวนการ และเพิ่มประสิทธิภาพการทำงานของบุคลากรภายในแผนก เพื่อให้การจัดการพื้นที่จัดเก็บสินค้ามีประสิทธิภาพมากยิ่งขึ้น จากการศึกษากระบวนการทำงานของแผนก Warehouse Operation ของ Running and Walking Team ทำให้เห็นถึงปัญหาของจำนวนกล่องเปล่าหรือกล่องที่ไม่อยู่ในระบบของคลังสินค้าแล้ว ยังคงมีอยู่ในชั้นจัดเก็บสินค้าทำให้เกิดผลกระทบต่อกระบวนการอื่น ๆ ไม่ว่าจะเป็น การเติมเต็มสินค้า การตรวจนับสินค้า ทำให้เสียเวลาในการค้นหาและนำกล่องออกเมื่อทำกระบวนการเหล่านี้ ผู้วิจัยจึงศึกษา ค้นคว้า วิธีการแก้ไขปัญหาและการเพิ่มประสิทธิภาพในการดำเนินงาน โดยการปรับปรุงประสิทธิภาพในส่วนกระบวนการ 5S ขึ้นมาเพื่อช่วยในการค้นหากล่องที่ไม่จำเป็นในชั้นจัดเก็บสินค้า โดยใช้แนวคิด Kaizen และแนวคิดการลดความสูญเปล่าด้วยหลักการ ECRS
แนวทางการปรับปรุงประสิทธิภาพการปฏิบัติงานด้านเอกสารด้วยการประยุกต์ใช้แนวคิดลีน,รายงานฉบับนี้เป็นการศึกษาวิจัยเรื่องแนวทางการปรับปรุงประสิทธิภาพการปฏิบัติงานด้านเอกสารด้วยการประยุกต์ใช้แนวคิดลีน กรณีศึกษา แผนกชิปปิ้ง (Shipping) มีวัตถุประสงค์เพื่อศึกษาการปฏิบัติงานของแผนก หาแนวทางในการปรับปรุงประสิทธิภาพกระบวนการปฏิบัติงานด้านเอกสารของแผนก และนำความรู้มาประยุกต์ใช้ในการทำการศึกษาและปรับปรุงประสิทธิภาพ โดยจัดทำแผนผังกระบวนการไหล หาสาเหตุและผลของปัญหา วิเคราะห์ด้วย 5W1H และพิจารณาปรับปรุงด้วย ECRS ผลการศึกษาพบว่า กระบวนการก่อนการปรับปรุงมีเวลาเฉลี่ย 238.52 นาที หลังการปรับปรุงมีเวลาเฉลี่ย 230.13 นาที โดยเป็นการลดลงของกิจกรรมการประเมินราคาค่า Freight Forwarder และการเปรียบเทียบราคาค่า Freight Forwarder ซึ่งได้ใช้หลักเกณฑ์ ECRS โดยการทำให้ง่ายขึ้น (S-Simplify) รวมถึงได้เสนอแนวทางปรับปรุงเพิ่มเติมโดยการกำจัดส่วนที่ไม่จำเป็นทิ้ง (E-Eliminate) การประสมองค์ประกอบของงาน (C–Combine) และการทำให้ง่ายขึ้น (S-Simplify) ซึ่งส่งผลให้เวลาเฉลี่ยรวมทั้งหมดของกระบวนการปฏิบัติงานลดลงเหลือ 222.36 นาที รวมถึงกิจกรรมในกระบวนการลดลงเหลือ 48 กิจกรรม จาก 52 กิจกรรม และระยะทางการเคลื่อนที่ลดลงเหลือ 71.6 เมตร จาก 95.8 เมตร เมื่อเปรียบเทียบกับทั้งก่อนและหลังปรับปรุงประสิทธิภาพกระบวนการปฏิบัติงานด้านเอกสารของแผนก
การศึกษาปัจจัยที่มีผลต่อการเปลี่ยนแปลงของราคาวัตถุดิบแผนกจัดซื้อ,วิจัยครั้งนี้มีจุดประสงค์เพื่อศึกษาปัจจัยที่มีผลต่อการปรับราคาในไตรมาสที่ 1 พ.ศ. 2565 ในแผนกจัดซื้อของบริษัทกรณีศึกษา โดยศึกษาจากกลุ่มตัวอย่างได้แก่ ซัพพลายเออร์ที่ผลิดและจำหน่ายสินค้าในกลุ่ม Steel and Transformation เพื่อให้ทราบถึงปัจจัยที่ส่งผลต่อการเปลี่ยนแปลงของราคาวัตถุดิบ และเพื่อให้ทราบถึงแนวทางในการต่อรองราคาของวัตถุดิบกับซัพพลายเออร์ โดยวิเคราะห์ปัจจัยทั้งภายนอกและภายใน และมีการนำเสนอแนวทางที่จะสามารถนำไปใช้ในการสร้าง Saving และการต่อรองราคากับซัพพลายเออร์ จากการศึกษาข้อมูลการปรับราคาของสินค้าในไตรมาสที่ 1 นี้ ทางผู้วิจัยพบว่าในบางซัพพลายเออร์มีการปรับลดราคาวัตถุดิบลงและในบางซัพพลายเออร์มีการขอปรับราคาเพิ่มขึ้น ผู้วิจัยจึงได้ศึกษาและวิเคราะห์ปัจจัยที่ทำให้เกิดการเปลี่ยนแปลงของราคาที่แตกต่างกันไป นอกจากนี้ผู้วิจัยได้นำเสนอแนวทางหรือรูปแบบในการเก็บรวบรวมข้อมูลและดำเนินการ เพื่อให้สามารถลดผลกระทบจากการเพิ่มขึ้นของราคาวัตถุดิบในอนาคตได้
การศึกษาปัจจัยของสภาพแวดล้อมในการทำงาน ที่มีผลต่อการดำเนินชีวิต และการทำงานของพนักงานบริษัท,การศึกษาปัจจัยของสภาพแวดล้อมในการทำงาน ที่มีผลต่อการดำเนินชีวิตและการทำงานของพนักงานบริษัท มีวัตถุประสงค์ เพื่อศึกษาปัจจัยส่วนบุคคลที่มีผลต่อการทำงาน และคุณภาพชีวิตของพนักงาน และเพื่อศึกษาเรื่องความสมดุลระหว่างชีวิตส่วนตัว และการทำงานที่มีปัจจัยในเรื่องสภาพแวดล้อมของการทำงานมาเกี่ยวข้องด้วย ของพนักงานบริษัท โลจิสติคส์ กลุ่มตัวอย่างที่ใช้ในการศึกษา คือ พนักงานของบริษัทเฮลแมน โลจิสติคส์ ในจังหวัดกรุงเทพมหานคร จำนวน 40 ตัวอย่าง ใช้วิธีการสุ่มตัวอย่างในการใช้แบบสอบถามความคิดเห็นในการสัมภาษณ์ โดยรูปแบบของแบบสอบถามเป็นการเก็บข้อมูลแบบแบ่งชั้นภูมิ และสถิติที่ ใช้ในการวิเคราะห์ข้อมูล คือ สถิติเชิงพรรณนา ประกอบด้วย ความถี่ ร้อยละ ค่าเฉลี่ย และส่วนเบี่ยงเบนมาตรฐานสถิติเชิงอนุมาน ประกอบด้วย One-way ANOVA และ Linear Regression ที่ระดับนัยสำคัญทางสถิติ 0.05 สารบัญ รายการ หน้า
การศึกษาพฤติกรรม และปัจจัยต่างที่มีผลต่อการตัดสินใจเลือกซื้อสินค้า ผ่านแพลตฟอร์ม Shopping Online ของผู้บริโภค,"การศึกษาฉบับนี้มีวัตถุประสงค์ 3 ประการอันได้แก่ 1) เพื่อศึกษาถึงพฤติกรรมการตัดสินใจเลือกซื้อสินค้าผ่านทางช้อปปิ้งออนไลน์แพลตฟอร์มต่าง ๆ ของนักศึกษาชั้นปีที่ 4 สาขาการค้าระหว่างประเทศและการจัดการโลจิสติกส์ คณะโลจิสติกส์ มหาวิทยาลัยบูรพา ในช่วงการระบาดของเชื้อโควิดและการเรียนออนไลน์ 2) เพื่อศึกษาปัจจัยการตัดสินใจเลือกซื้อสินค้าผ่านทางช้อปปิ้งออนไลน์แพลตฟอร์มต่าง ๆ ประกอบด้วยปัจจัยทางด้านประชากรศาสตร์ ปัจจัยด้านส่วนประสมทางการตลาด (4Ps) และปัจจัยอื่น ๆ โดยมีตัวแปรต้นคือปัจจัยส่วนบุคคล และตัวแปลตามได้แก่ ปัจจัยส่วนประสมทางการตลาดด้านผลิตภัณฑ์ ด้านราคา ด้านช่องทางจัดจำหน่าย ด้านส่งเสริมทางการตลาด โดยใช้ระเบียบวิจัยเชิงปริมาณ กลุ่มตัวอย่างที่ใช้ในการศึกษามาจากประชากรนักศึกษาชั้นปีที่ 4 สาขาการค้าระหว่างประเทศและการจัดการโลจิสติกส์ คณะโลจิสติกส์ มหาวิทยาลัยบูรพา จำนวน 101 คน โดยทำการวิเคราะห์ข้อมูลเชิงพรรณนาได้แก่ การหาค่าร้อยละ การหาค่าเฉลี่ย การหาส่วนเบี่ยงเบนมาตรฐาน และการวิเคราะห์เชิงอนุมานได้แก่การวิเคราะห์หาค่าความแตกต่างของกลุ่มโดย One Way ANOVA ผลการวิจัยพบว่าผู้ตอบแบบสอบถามส่วนใหญ่เป็นเพศหญิง รายได้ต่อเดือนอยู่ที่ 5,001 – 10,000 บาท แพลตฟอร์มที่เลือกใช้เป็นแพลตฟอร์มประเภท E – Commerce จำนวนครั้งในการซื้อสินค้าบนแพลตฟอร์มออนไลน์เฉลี่ย 3 – 5 ครั้งต่อสัปดาห์ สินค้าที่ซื้อเป็นสินค้าประเภทเสื้อผ้า เครื่องแต่งกาย มูลค่าของสินค้าที่ซื้อต่อครั้งเฉลี่ย ต่ำกว่า 500 บาท และ 1) ปัจจัยด้านเพศที่แตกต่างกันส่งผลต่อพฤติกรรมการเลือกแพลตฟอร์มและมูลค่าของสินค้าที่ซื้อที่ไม่แตกต่างกัน 2) ปัจจัยด้านรายได้ที่แตกต่างกันส่งผลต่อจำนวนการซื้อสินค้าที่แตกต่างกัน 3) เพศที่แตกต่างกันส่งผลต่อปัจจัยด้านผลิตภัณฑ์ที่ไม่แตกต่างกัน 4) ปัจจัยเพศที่แตกต่างกันส่งผลต่อปัจจัยด้านราคาไม่แตกต่างกัน 5) ปัจจัยด้านเพศที่แตกต่างกันส่งผลต่อปัจจัยด้านช่องทางการจัดจำหน่ายไม่แตกต่างกัน 6) ปัจจัยด้านเพศที่แตกต่างกันส่งผลต่อปัจจัยด้านส่งเสริมทางการตลาดไม่แตกต่างกัน 7) ปัจจัยด้านรายได้ที่แตกต่างกันส่งผลต่อปัจจัยด้านราคาและปัจจัยด้านการส่งเสริมทางการตลาดที่ไม่แตกต่างกัน"
การศึกษาเพื่อเพิ่มประสิทธิภาพการทำงานด้านการจัดทำเอกสารส่งออกของบริษัทขึ้นรูปผลิตภัณฑ์โลหะ,การวิจัยนี้มีวัตถุประสงค์เพื่อเป็นการเสนอแนวทางในการเพิ่มประสิทธิภาพการทำงานด้านการจัดทำเอกสารส่งออก อีกทั้งเป็นการลดปัญหาความล่าช้าในกระบวนการจัดทำเอกสารและการลดขั้นตอนการทำงานที่ซ้ำซ้อนในขั้นตอนการติดต่อเพื่อส่งเอกสาร โดยขั้นตอนแรกเริ่มจากการศึกษากระบวนการขั้นตอนปฏิบัติงานเบื้องต้นและใช้หลักการ5W1H เพื่อทำการศึกษาขั้นตอนการทำงานด้านการจัดทำเอกสารทั้งหมดเพื่อให้เข้าใจถึงขั้นตอนการทำงานมากขึ้นว่าในแต่ละขั้นตอนนั้นทำอะไร ทำเมื่อไหร่ เหตุใดจึงต้องทำ และต้องทำอย่างไรบ้าง เพื่อค้นหาปัญหาและแนวทางการปรับปรุงการทำงาน หลังจากนั้นนำข้อมูลที่ได้จากการทำชุดคำถามโดยใช้หลักการ5W1H มาสรุปผลและระบุลักษณะปัญหาในงานด้านการจัดทำเอกสารส่งออกหลังจากระบุลักษณะของปัญหาได้แล้วจะใช้ทฤษฎีการลดความสูญเปล่าด้วยหลักการระบบ ECRS การเข้ามาช่วยในการปรับปรุงและเสนอแนวทางการพัฒนาประสิทธิภาพการทำงานด้านการจัดทำเอกสารส่งออก ผลการวิจัยพบว่าหลังจากการปรับปรุงวิธีการทำงานและตัดขั้นตอนที่ไม่จำเป็นออกไปส่งผลให้ระยะเวลาที่ใช้ในการดำเนินงานด้านการทำเอกสารทั้งกระบวนการหลังการปรับปรุงมีเวลาที่ลดลงจากเดิมถึง 435.20 นาทีจากการลดการทำงานซ้ำซ้อนจากการส่งข้อมูลซ้ำซ้อนหลายครั้งโดยปรับเปลี่ยนวิธีการส่งเอกสารให้ลูกค้าตรวจสอบจากเดิมพนักงานต้องส่งเอกสารให้ผู้จัดการโปรเจกต์ก่อนจากนั้นผู้จัดการโปรเจกต์จึงจะส่งให้กับลูกค้าตรวจสอบ ปรับปรุงเป็นพนักงานฝ่ายส่งออกส่งเอกสารให้ลูกค้าได้เลยทำให้ลดระยะเวลาในการรอยคอยการตรวจสอบE-mailหลายๆต่อได้โดยมีระยะเวลาในการรอคอยลดลง 55.38 นาที อีกทั้งปรับรุงวิธีการทำงานเพื่อให้ได้ข้อมูลในการจัดทำเอกสารขาออกรวดเร็วขึ้นจากการเพิ่มการติดตามการทำงานโดยพนักงานฝ่ายส่งออกจะต้องมีการติดตามการรวบรวมข้อมูลหลังจากร้องขอข้อมูลที่ต้องการจากผู้จัดการโปรเจกต์ส่งผลให้ระยะเวลาในการได้รับข้อมูลลดลงจากเดิม360.12 นาทีและเพิ่มการโทรแจ้งผู้รับ E-mail ทุกครั้งหลังจากการส่งข้อมูลหรือเอกสารที่สำคัญต่อกระบวนการทำงานเพื่อลดความล่าช้าในการรอการเข้าเช็คข้อความในอีเมล E-mailส่งผลให้ระยะเวลาในการรอคอยการตอบกลับE-mail ลดลง 96.20 นาที
การปรับปรุงรูปแบบการขนส่งสินค้าและการจัดวางพาเลท เพื่อลดต้นทุนและค่าใช้จ่ายในการขนส่งสินค้า,การศึกษาวิจัยในครั้งนี้เป็นการศึกษาเกี่ยวกับรูปแบบการจัดส่งสินค้าและการจัดวางพาเลทภายในตู้คอนเทนเนอร์ มีวัตถุประสงค์เพื่อลดต้นทุนและค่าใช้จ่ายในการขนส่ง กรณีตัวอย่าง บริษัทได้ทำการสั่งซื้อสินค้าจากซัพพายเออร์จากประเทศจีน โดยใช้รูปแบบการขนส่งแบบ LCL (Less than Container Load) มีรอบการขนส่งสัปดาห์ละ 1 ครั้ง และมีลักษณะการจัดวางพาเลทแบบไม่เต็มตู้ และมีค่าใช้จ่ายต่างๆที่เกิดขึ้นระหว่างการจัดส่ง ในการวิจัยครั้งนี้ ผู้วิจัยจึงเสนอแนวทางการปรับปรุงแก้ไขรูปแบบการขนส่งและการจัดวางพาเลทของทางบริษัทด้วยวิธีการรวมรอบการขนส่งจากสัปดาห์ละ 1 ครั้ง เป็น 2 สัปดาห์ต่อการขนส่ง 1 ครั้ง เปลี่ยนรูปแบบการขนส่งจากเดิมที่เป็นรูปแบบ LCL (Less than Container Load) เปลี่ยนเป็นรูปแบบ FCL (Full Container load) รวมถึงการจัดวางพาเลทแบบใหม่ที่เป็นการจัดวางแบบเต็มตู้ เพื่อให้สามารถลดต้นทุนและค่าใช้จ่ายการขนส่งที่เกิดขึ้นในแต่ละเดือนได้ คำนวณต้นทุนของการจัดส่งสินค้ารูปแบบใหม่ เพื่อนำมาเปรียบเทียบกับต้นทุนของการจัดส่งรูปแบบเดิม แสดงให้เห็นว่าสามารถลดต้นทุนและค่าใช้จ่ายด้านการขนส่งได้
Inventory Control,"การเริ่มต้นการทำโครงงานวิจัยสหกิจนี้ เนื่องมาจาก ปัญหาในการดำเนินการเกี่ยวกับเรื่องเอกสาร เช่น การบันทึกเอกสารที่ผิดพลาด,ข้ามขั้นตอน หรือปฏิบัติงานไม่เป็นไปตามขั้นตอน ซึ่งทำให้การทำงานของแผนกธุรการ เกิดความล่าช้าและเกิดข้อผิดพลาดได้ ซึ่งปัญหาในส่วนนี้มีความสำคัญเป็นอย่างมาก ผู้วิจัยจึงจัดทำเอกสารประกอบ “คู่มือการบันทึกแบบฟอร์มต่างๆ ฝ่ายLG” เพื่อให้พนักงานและนักศึกษาฝึกงานในฝ่ายLG ได้มีแนวทางการบันทึกเอกสารได้อย่างถูกต้อง ซึ่งเป็นสิ่งที่พนักงานพึงรู้ และเพื่อทบทวนและป้องกันความผิดพลาดเกี่ยวกับการบันทึกเอกสารต้องมีการทบทวนเพื่อให้พนักงานและนักศึกษาฝึกงานในฝ่ายLGบันทึกแบบฟอร์มได้อย่างมีประสิทธิภาพมากที่สุด โดยวิธีการนำเสนอตัวเนื้อหานั้นจะทำเป็นในรูปแบบของ Microsoft Word มีการให้ทำแบบทดสอบก่อนฝึกและหลังฝึก และมีการทำแบบสอบถาม เพื่อเอาไว้วัดผลว่า ตัวผลงานนั้นมีประสิทธิภาพ ตรงตามจุดประสงค์ที่วางไว้หรือไม่ จากผลการดำเนินโครงงานวิจัยสหกิจพบว่า เอกสารประกอบ “คู่มือการบันทึกแบบฟอร์มต่างๆ ฝ่ายLG” สามารถตอบโจทย์ได้อย่างดี พนักงานและนักศึกษาฝึกงานในฝ่ายLG มีความรู้เพิ่มขึ้นร้อยละ 70.25 และในอนาคตสามารถนำเอกสารประกอบนี้ให้พนักงานหรือนักศึกษาฝึกงานที่เข้ามาใหม่ได้เรียนรู้วิธีการบันทึกแบบฟอร์มต่างๆของบริษัทได้อย่างถูกต้องและครบถ้วนสมบูรณ์"
การเพิ่มประสิทธิภาพไลน์ผลิตแผนกอัดยางทีมีพื้นที่จัดเก็บ,บทคัดย่อ (Abstract) การวิจัยครั้งนี้มีวัตถุประสงค์เพื่อเพิ่มประสิทธิภาพด้านการจัดการพื้นที่ในไลน์ผลิตที่พื้นที่จัดเก็บในแผนกอัดยาง (pressing line) กรณีศึกษาบริษัท สยามยูไนเด็ดรับเบอร์ งานวิจัยในครั้งนี้อ้างอิงจากแผนการผลิตสินค้าช่วงเดือนธันวาคม 2564 – เดือนมีนาคม 2565 รวมถึงข้อมูลการเคลื่อนย้ายสินค้า มีวัตถุประสงค์เพื่อ (1) ปรับปรุงการจัดวางรูปแบบพื้นที่จัดเก็บในไลน์ผลิตแผนกอัดยาง (Pressing line) เพื่อลดปัญหาการไม่ทราบตำแหน่งของอุปกรณ์ที่เกี่ยวข้องกับแผนกอัดยางและสินค้าสำเร็จรูป จัดการพื้นที่ไลน์ผลิตแผนกอัดยาง (Pressing line) ที่มีพื้นที่จัดเก็บให้เป็นระเบียบ (2) จัดต่ำแหน่งพื้นที่ของสินค้าสำเร็จรูปโดยใช้แนวคิด ABC Analysis หลักการ Fast-Medium-Slow Moving เพื่อลดระยะเวลาและระยะทางการเคลื่อนย้ายสินค้าสำเร็จรูปเข้าคลังสินค้า (Warehouse) ดังนั้นทางผู้วิจัยจึงได้จัดทำการเพิ่มประสิทธิภาพพื้นที่ไลน์ผลิตแผนกอัดยาง (Pressing line) ที่มีพื้นที่จัดเก็บใหม่ ซึ่งจัดพื้นที่วางอุปกรณ์ที่เกี่ยวข้องกับไลน์ผลิตแผนกอัดยางและพื้นที่การวางสินค้าสำเร็จรูป โดยการวางสินค้าสำเร็จรูปจะแบ่งเป็น 3 กลุ่ม สินค้ากลุ่ม A สินค้าที่มีความต้องการเคลื่อนไหวสูงต้องโอนเข้าคลังสินค้า (Warehouse) ทุกวันจะจัดไว้ด้านหน้าใกล้ทางเดินประตูระหว่างไลน์ผลิตแผนกอัดยาง (Pressing line) และคลังสินค้า (Warehouse) สินค้ากลุ่ม B และสินค้ากลุ่ม C ตามลำดับ การดำเนินงานวิจัยพบว่าก่อนที่จะดำเนินงานวิจัย สินค้าที่ถูกผลิตโดยไลน์ผลิตที่ 1-2 (Pressing line 1-2) ถูกวางไว้หลังไลน์ผลิตที่ 1 (Pressing line 1) เคลื่อนย้ายไปจนถึงคลังสินค้า (Warehouse) หลังการปรับปรุงพื้นที่การวางสินค้า สามารถลดระยะเวลาได้ 23.05 นาที หรือ 77.63 เปอร์เซ็นต์ และระยะทางลดลง 56 เมตร หรือ 82.96 เปอร์เซ็นต์ สินค้าที่ถูกผลิตโดยไลน์ผลิตที่ 3 (Production Line 3) ถูกวางไว้หลังไลน์ผลิตที่ 3 (Pressing line 3) เคลื่อนย้ายไปจนถึงคลังสินค้า (Warehouse) หลังการปรับปรุงพื้นที่การวางสินค้า สามารถลดระยะเวลาได้ 13.16.นาที หรือ 52.34 เปอร์เซ็นต์ และระยะทางลดลง 25 เมตร หรือ 62.5 เปอร์เซ็นต์ สินค้าที่ถูกผลิตโดยไลน์ผลิตที่ 3 (Pressing line 3) ถูกวางไว้ข้างทางเดินไลน์ผลิตที่ 3 (Pressing line 3) ไปจนถึงคลังสินค้า (Warehouse) หลังการปรับปรุงพื้นที่การวางสินค้า สามารถลดลงได้ 5.64. นาที หรือ 34.43 เปอร์เซ็นต์ และระยะทางลดลง 2 เมตร หรือ 11.76 และยังสามารถจัดพื้นที่ไลน์ผลิตแผนกอัดยาง (Pressing line) ที่มีพื้นที่การจัดเก็บใหม่ได้เกิดประสิทธิภาพสูงสุด พนักงานใช้ระยะเวลาในการค้นหาสินค้าสำเร็จรูปลดลงและไม่เกิดข้อผิดพลาดจากการหาสินค้าสำเร็จรูปไม่พบ ลดระยะทางแลรยเวลาในการเคลื่อนย้ายสินค้าสำเร็จรูป และยังสามารถใช้ประโยชน์จากพื้นที่ในไลน์ผลิตแผนกอัดยาง (Pressing line) ได้อย่างมีประสิทธิภาพสูงสุด
การเพิ่มประสิทธิภาพกระบวนการทำงานการรับสินค้านำเข้าแผนกคลังสินค้าวัตถุอันตราย (DG Warehouse),งานวิจัยนี้มีวัตถุประสงค์เพื่อศึกษาการเพิ่มประสิทธิภาพกระบวนการทำงานการรับสินค้านำเข้า แผนกคลังสินค้าวัตถุอันตราย (DG Warehouse) กรณีศึกษาบริษัท สำหรับเป็นแนวทางในการนำไปประยุกต์ใช้แก้ปัญหาความล่าช้าของกระบวนการทำงานรับสินค้านำเข้า โดยเลือกใช้การศึกษาคู่มือระเบียบการปฏิบัติงาน การสัมภาษณ์เชิงโครงสร้าง การใช้เครื่องมือคุณภาพ 7 ชนิด (7 QC Tools) ร่วมกับหลักการ ECRS เพื่อออกแบบการแก้ไขปรับปรุงกระบวนการทำงาน และวัดประสิทธิภาพก่อนและหลังการปรับปรุงการทำงาน เพื่อนำไปสู่การเพิ่มประสิทธิภาพในกระบวนการทำงาน จากผลการศึกษาพบว่า สาเหตุของการเกิดความล่าช้าเกิดจากความผิดพลาดที่เกิดจากการทำงานของพนักงานที่ขาดความรอบคอบและละเลยไม่ตรวจสอบความถูกต้องในการทำงานในแต่ละขั้นตอน ทำให้ต้องมีการดำเนินการแก้ไขก่อนไปขั้นตอนถัดไป ส่งผลให้กระบวนการทำงานล่าช้า ดังนั้นปัญหาที่เกิดจากความผิดพลาดที่เกิดจากการทำงานของพนักงานที่ขาดความรอบคอบจึงเป็นสาเหตุที่ควรแก้ไขมากที่สุด รองลงมาคือปัญหาที่เกิดจากกระบวนการทำงาน จากการปฏิบัติงานของผู้วิจัยได้มีการเห็นถึงการที่ขั้นตอนในกระบวนการทำงานบางอย่างมีความซ้ำซ้อนและการจัดลำดับงานบางอย่างภายในกระบวนการทำงานมีความไม่เหมาะสมซึ่งส่งผลกระทบต่อกระบวนการทำงานที่ล่าช้า ผู้วิจัยจึงได้มีการนำแบบฟอร์มรายการตรวจสอบเอกสาร (Check List) เข้ามาใช้ในกระบวนการทำงานการรับสินค้านำเข้า ทำให้ความผิดพลาดที่เกิดขึ้นลดลงจากเดิม 7 ครั้ง เหลือเพียง 3 ครั้ง คิดเป็นร้อยละ 57.14 และการนำแบบฟอร์มรายการตรวจสอบเอกสาร (Check List) เข้ามาใช้ร่วมกับการนำหลักการ ECRS มาปรับปรุงแก้ไขในขั้นตอนการปฏิบัติงานในกระบวนการทำงานการรับสินค้านำเข้าสามารถช่วยลดเวลาเฉลี่ยการปฏิบัติงานในกระบวนการทำงานการรับสินค้านำเข้าได้ลงไปได้จากเดิม 154.36 นาที เหลือเพียง 126.25 นาที ซึ่งลดลงจากเดิม 28.11 นาทีหรือคิดเป็นร้อยละ 18.21 ส่งผลให้กระบวนการทำงานมีความคล่องตัวและมีประสิทธิภาพเพิ่มมากขึ้น
การปรับปรุงและพัฒนาระบบการกรอกข้อมูลของแผนกจัดส่งสินค้า,การวิจัยครั้งนี้มีวัตถุประสงค์ เพื่อศึกษากระบวนการทำงาน ลดความผิดพลาดในการกรอกข้อมูล และลดขั้นตอนการทำงานของแผนกจัดส่งสินค้า เพื่อต้องการข้อมูลที่ถูกต้องนำไปวิเคราะห์ระบบการขนส่งภายในบริษัทในอนาคต โดยทำการศึกษากระบวนการทำงานที่เกี่ยวข้องกับการขนส่งสินค้าตั้งแต่มีการสร้างฐานข้อมูลในระบบโดยฝ่ายบริการลูกค้า ซึ่งจะกำหนดวันส่งงาน จำนวนที่ส่ง เพื่อแสดงข้อมูลในระบบให้แผนกจัดส่งทราบ และทำการวางแผนการส่งสินค้า จากการศึกษาขั้นตอนการทำงานมี 3 ประเด็นหลัก ๆ คือ การเก็บรวบรมข้อมูล ปัญหาที่เกิดขึ้นระหว่างเดือน ธันวาคม 2564 ถึงเดือนมีนาคม 2565 การวิเคราะห์ปัญหาที่เกิดขึ้นระหว่างกระบวนการกรอกข้อมูล พบว่าปัญหาส่วนใหญ่ที่พบคือข้อมูลที่นำออกมาใช้วิเคราะห์ไม่สมเหตุสมผลกัน และข้อมูลบางอย่างที่มีความจำเป็นไม่ได้เอาออกมาแสดงไว้ บวกกับระบบแบบเดิมที่มีการกรอกข้อมูลอยู่นั้น ไม่ได้รองรับเงื่อนไขบางอย่าง ทำให้การแสดงผล หรือการคำนวณมีความผิดพลาดไปจากเดิม จึงได้ทำการพัฒนารูปแบบการกรอกข้อมูลในรูปแบบใหม่ และออกแบบรูปแบบการทำงานของแผนกจัดส่งใหม่ เพื่อลดปัญหาการทำงานที่ซ้ำซ้อน แก้ไขปัญหาการลืมกรอกข้อมูลหรือมีการกรอกข้อมูลที่ผิดพลาดในระบบ ทำให้เกิดความผิดพลาดของข้อมูลลดลง และมีประสิทธิภาพมากยิ่งขึ้น สามารถลดขั้นตอนในการทำงานลงจาก 4 ขั้นตอนเหลือ 3 ขั้นตอน คิดเป็น 37.5% และคาดการณ์ว่าสามารถลดเวลาในการทำงานได้ อย่างไรก็ตาม การทำวิจัยครั้งนี้มีระยะเวลาจัดทำที่จำกัด การทำวิจัยจึงมีลักษณะเป็นแบบจำลองขั้นตอนการทำงาน การวัดผลประสิทธิภาพในการทำงานที่แท้จริงสามารถกระทำได้หลังจากที่การปรับปรุงขั้นตอนและระบบเสร็จสิ้นต่อไป
การเปรียบเทียบต้นทุนทางภาษีอากรของสินค้าที่นำเข้า-ออก จากคลังสินค้าทัณฑ์บนทั่วไป,"การศึกษานี้มีวัตถุประสงค์เพื่อ 1) ศึกษาการใช้สิทธิประโยชน์ทางภาษีอากรของสินค้าที่นำเข้า-ออก คลังสินค้าทัณฑ์บนทั่วไป 2) ศึกษาขั้นตอนการนำสินค้าเข้า-ออก คลังสินค้าทัณฑ์บนทั่วไป 3) เปรียบเทียบต้นทุนทางภาษีอากรระหว่างสินค้าที่ใช้สิทธิประโยชน์จากการนำเข้า-ออก คลังสินค้าทัณฑ์บนกับสินค้าที่ไม่ได้ใช้สิทธิประโยชน์ กรณีศึกษาบริษัท โดยจะศึกษาและรวบรวมข้อมูลจากเอกสาร บทความ และงานวิจัยที่เกี่ยวข้อง และเก็บรวบรวมข้อมูลใบขนสินค้าของลูกค้ารายหนึ่งของบริษัท ทั้งหมด 5 ชุด เพื่อเปรียบเทียบต้นทุนทางภาษีอากร ผลการศึกษาพบว่า ใบขนสินค้า Type_0, Type_C, Type_1, Type_A, B ได้รับการยกเว้นทั้งภาษีอากรและภาษีมูลค่าเพิ่ม ส่วนใบขนสินค้า Type_P ใช้สิทธิ EEI ยกเว้นภาษีอากร ขั้นตอนการนำสินค้าเข้า-ออก คลังสินค้าทัณฑ์บนทั่วไป มีการปฏิบัติพิธีการใบขนสินค้าขาเข้า-ขาออก และระบุเลขที่ใบขน แล้วแต่กรณี ในการเปรียบเทียบต้นทุนทางภาษีอากร สินค้าที่ใช้สิทธิประโยชน์ทางภาษีอากรได้เท่ากับ 0 บาท และสินค้าที่ไม่ใช้สิทธิประโยชน์ทางภาษีอากร เท่ากับ 1,611,002 บาท"
การเพิ่มประสิทธิภาพการทำงานของแผนกคลังสินค้าในส่วนงาน Repack station,"การศึกษาเรื่อง การเพิ่มประสิทธิภาพการทำงานของแผนกคลังสินค้าในส่วนงาน Repack station กรณีศึกษาบริษัท อิเลคทรอนิกส์ มีวัตถุประสงค์คือ เพื่อศึกษาขั้นตอนการดำเนินงานในส่วนงานของแผนก Repack Station วิเคราะห์ปัญหาและสาเหตุในกระบวนการทำงานในส่วนงานของแผนก Repack Station และเสนอแนวทางในการเพิ่มประสิทธิภาพในส่วนงานของแผนก Repack Station ลดความสูญเปล่าที่เกิดจากการทำงานของพนักงานให้เหลือน้อยที่สุดโดยใช้แผนภูมิแสดงการทำงานแบบ Flow Process chart ในการจัดลำดับความคิด เพื่อให้เห็นภาพรวมของขั้นตอนการทำงานที่ชัดเจน รวมถึงใช้หลักการ PDCA ในการวางแผนงานและกำหนดวิธีการ (Planning) เพื่อการปรับปรุงและพัฒนาระบบการทำงานของ Station ดังกล่าว จากผลการศึกษาพบว่าการบริหารจัดการพื้นที่ในคลังสินค้าของบริษัทยังไม่สามารถที่จะใช้ประโยชน์จากสิ่งอำนวยความสะดวกที่มีให้เกิดประโยชน์สูงสุดได้ส่งผลทำให้พนักงาน Repack ใช้ระยะเวลาในการปฏิบัติงานในบางขั้นตอนที่มากเกินความจำเป็น นั่นคือขั้นตอนของพนักงาน Repack ที่จำเป็นต้องเดินไปหยิบงานรอถ่ายเพื่อนำมาแกะยังพื้นที่ถ่ายงาน และขั้นตอนของพนักงาน Repack ที่หลังจากการถ่ายสินค้าสร็จสิ้น พนักงาน Repack จำเป็นจะต้องนำงานที่ถ่ายเสร็จแล้วลากไปวางยังพื้นที่ว่างในโลเคชั่นของคลังสินค้า เมื่อทำการศึกษาปัญหาผู้วิจัยได้นำแนวคิดในการวิเคราะห์ความสูญเปล่า (Waste 8 ประการ),ระบบลีน (Lean) และหลักการ ECRS มาประยุกต์ใช้เพื่อเป็นแนวทางในการลดความสูญเปล่าในกระบวนการทำงาน ผลการศึกษาหลังการปรับปรุงพบว่า ขั้นตอนในการปฏิบัติงานของพนักงานลดลงเหลือ 17 ขั้นตอนจากเดิมมี 20 ขั้นตอน และทำให้พนักงานสามารถทำงานได้มากขึ้นใน 1 วัน จากปกติที่ทำได้เพียงแค่ 5 รอบต่อวัน เมื่อทำการปรับปรุงแล้วสามารถทำได้ 8 รอบต่อวัน ระยะเวลาเฉลี่ยการเตรียมถ่ายชิ้นงานและสิ่งของเพื่อทำการถ่ายชิ้นงานของกิจกรรมหลักลดลงถึง 3 นาที จากเดิมที่ใช้เวลาเฉลี่ยในการทำงานถึง 06.39 นาที เหลือเพียง 03.39 นาที และระยะเวลาเฉลี่ยการลากพาเลทชิ้นงานเพื่อรอเก็บของกิจกรรมหลัก 02.25 นาที หลังจากทำการปรับปรุงแล้วเหลือเพียง 30 วินาที ลดลงถึง 01.55 นาที"
เสนอแนวทางการลดระยะเวลาในการเบิกจ่ายวัตถุดิบในคลังสินค้าด้วยระบบ RFID,งานวิจัยในครั้งนี้ เป็นการการเสนอแนวทางการลดระยะเวลาในการ เบิกจ่ายวัตถุดิบในคลังสินค้าด้วยระบบ RFID โดยได้มุ่งทำการศึกษาปัญหาและสาเหตุ ของระยะเวลาการเบิกจ่ายวัตถุดิบที่ล่าช้า จากการเก็บข้อมูลภายในคลังสินค้า และสืบค้นข้อมูลจากอินเทอร์เน็ตที่เกี่ยวข้องกับการแก้ไขปัญหาด้วยเทคโนโลยี RFID โดยมีวัตถุประสงค์ คือ เพื่อศึกษาปัญหาและสาเหตุของความล่าช้าในการจ่ายวัตถุดิบ และเพื่อเสนอแนวทางการลดระยะเวลาในการจ่ายวัตถุดิบโดยการนําเทคโนโลยี RFID ( Radio Frequency Identification ) มาประยุกต์ใช้ ผู้วิจัยได้นำผลการศึกษามาวิเคราะห์และหาสาเหตุของปัญหาที่พบด้วยแผนผังก้างปลา พบว่าปัญหาหลักที่ทำให้การเบิกจ่ายล่าช้า เกิดจากคลังสินค้าไม่มีเทคโนโลยีเข้ามาช่วยในการจัดการภายในคลังสินค้า ผู้วิจัยได้นำข้อมูลที่ทำการรวบรวมทั้งหมด และนำเทคโนโลยี RFID ( Radio Frequency Identification ) มาประยุกต์ใช้กับคลังสินค้า เพื่อให้สามารถเก็บข้อมูลได้อย่างถูกต้อง ครบถ้วน และผลของการวิจัยที่มีคุณภาพ น่าเชื่อถือ อีกทั้งยังทำให้การเบิกจ่ายวัตถุดิบในคลังสินค้ามีประสิทธิภาพเพิ่มขึ้นอีกด้วย
การเพิ่มความแม่นยำในการวัดประสิทธิภาพรถขนส่ง Milk Run,การวิจัยครั้งนี้มีวัตถุประสงค์เพื่อเพิ่มความแม่นยำในการวัดประสิทธิภาพรถขนส่ง Milk Run และเพื่อเปรียบเทียบการวัดประสิทธิภาพรถขนส่ง Milk Run ระหว่างวิธีการเดิมกับวิธีการใหม่ โดยจะใช้ Microsoft Excel ทำการวัดประสิทธิภาพรถขนส่ง Milk Run ทั้งรูปแบบรายเดือนและรูปแบบรายวัน หลังจากนั้นทำการเปรียบเทียบวิธีการทั้ง 2 รูปแบบ ผลการศึกษา พบว่า เมื่อทำการเปรียบเทียบวิธีการเดิมกับวิธีการใหม่ สามารถเพิ่มความแม่นยำในการวัดประสิทธิภาพรถขนส่ง Milk Run ได้ ซึ่งสามารถนำข้อมูลไปวิเคราะห์สภาพการขนส่งจริงเพื่อแก้ไขปัญหาต่าง ๆ ส่งผลกับต้นทุนการขนส่งของบริษัท ทำให้บริษัทเกิดต้นทุนค่าขนส่งที่เหมาะสม และประสิทธิภาพรถขนส่ง Milk Run ที่แม่นยำสามารถเป็นตัวชี้วัดในด้านการทำงานอื่น ๆ ได้อีกด้วย
กระบวนการนำเข้าและส่งออกสินค้าระหว่างประเทศ กับงานจัดแสดงสินค้า,การศึกษากระบวนการนำเข้าและส่งออกสินค้าระหว่างประเทศกับงานจัดแสดงสินค้า กรณีศึกษา มีวัตถุประสงค์เพื่อศึกษากระบวนการนำเข้าและส่งออกสินค้าแบบปกติ และแบบสำหรับงานจัดแสดงสินค้า ศึกษาเอกสารที่มีความเกี่ยวข้องในการดำเนินงาน โดยการรวบรวมข้อมูลการทำงานของบริษัท ประกอบกับกรณีศึกษาการนำสินค้ารถต้นแบบรถยนต์ไฟฟ้าใหม่เข้างานจัดแสดงจนกระทั่งการส่งสินค้ากลับ ทำให้มีความรู้ความเข้าใจในกระบวนการ รวมไปถึงเอกสารต่าง ๆ ที่เกี่ยวข้อง เพื่อใช้เป็นแนวทางในการประกอบอาชีพในอนาคต
การประเมินความเสี่ยงและหามาตรการแก้ไขความเสี่ยงการชำระเงินไม่ตรงตามกำหนดของลูกหนี้การค้า,"งานวิจัยครั้งนี้มีวัตถุประสงค์เพื่อศึกษาการชำระหนี้ของลูกหนี้การค้า จัดลำดับ และแบ่งกลุ่ม จากนั้นวิเคราะห์หามาตรการและแนวทางการปฏิบัติที่ใช้ดำเนินการกับลูกหนี้การค้าที่ชำระเงินไม่ตรงตามเวลาที่กำหนด เนื่องจากลูกหนี้การค้าของบริษัทกรณีศึกษาไม่ชำระเงินตามวันที่ได้ตกลงไว้ ทำให้บริษัทฯ ไม่สามารถจ่ายชำระหนี้กับเจ้าหนี้ได้ตรงตามเวลาที่ตกลงไว้ ซึ่งปัญหาดังกล่าวส่งผลโดยตรงกับฝ่ายจัดซื้อ ส่งผลให้ฝ่ายขายของ Supplier ไม่อนุมัติคำสั่งซื้อใหม่ ทำให้ไม่สามารถผลิตคอนกรีตได้ จากปัญหาดังกล่าวผู้วิจัยทำการเก็บรวบรวมข้อมูลลูกหนี้การค้าของฝ่ายขายเป็นระยะเวลา 1 เดือน และใช้ Risk Assessment ในการประเมินความเสี่ยงของลูกหนี้การค้า สามารถแบ่งกลุ่มของลูกหนี้การค้าออกเป็น 4 กลุ่ม จากนั้นจะกำหนดแนวปฏิบัติและมาตรการที่จะใช้เพื่อแก้ไขปัญหาของลูกหนี้ในกลุ่มที่ความเสี่ยงที่จะไม่ชำระเงินตามเวลาในระดับสูงมากและสูงตามลำดับ ผลการวิจัย พบว่า ลูกหนี้การค้าที่มีความเสี่ยงในระดับสูงมาก มีทั้งหมด 1 ราย คือ ลูกค้า 2 มีระดับความเสี่ยงเท่ากับ 20 และลูกหนี้การค้าที่มีความเสี่ยงในระดับสูง มีทั้งหมด 6 ราย ได้แก่ ลูกค้า 11 และลูกค้า 17 มีระดับความเสี่ยงเท่ากับ 16 ลูกค้า 6 มีระดับความเสี่ยงเท่ากับ 12 ลูกค้า 1, ลูกค้า 4 และลูกค้า 32 มีระดับความเสี่ยงเท่ากับ 10 ผู้วิจัยจึงเสนอมาตรการและแนวปฏิบัติที่ใช้ในการดำเนินการกับลูกหนี้ ดังนี้ 1) เมื่อถึงกำหนดวันชำระหนี้ของลูกหนี้การ ให้โทรไปติดตามหนี้ครั้งแรก 2) ถ้าลูกหนี้การค้ายังไม่ชำระหนี้ภายใน 2-3 วันต้องโทรไปติดตามหนี้อีกครั้ง พร้อมนัดวันชำระหนี้อีกครั้งและอาจหาทางอื่นเพื่อเก็บหลักประกัน 3) ถ้าลูกหนี้การค้ายังไม่ชำระหนี้ภายในวันที่ตกลงกันให้โทรติดตามใหม่อีกครั้ง 4) ถ้าลูกหนี้ยังไม่ชำระเงินภายในเวลาที่กำหนดให้โทรติดตามหนี้อีกครั้ง และมีเงื่อนไขเพิ่มเติม 5) ถ้าลูกหนี้การค้ายังไม่ชำระเงินภายในวันที่กำหนด ให้โทรติดตามหนี้อีกครั้ง พร้อมแจ้งกับลูกหนี้ถ้าหากยังไม่ชำระหนี้จะส่งเรื่องดำเนินการตามกฎหมาย 6) ถ้าลูกหนี้ยังไม่ชำระเงินในในการทวงหนี้ครั้งที่ 5 ให้ทำหนังสือแจ้งเรื่องหนี้ และกำหนดมาตรการ เช่น ทำเรื่องส่งทนายฟ้องศาล"
วิธีการพยากรณ์ที่เหมาะสมกับพฤติกรรมของข้อมูลความต้องการเครื่องเสียงสำหรับรถยนต์ของบริษัทแผนก Logistics Management,"งานวิจัยนี้มีวัตถุประสงค์เพื่อหาวิธีการพยากรณ์สินค้าที่เหมาะสมของแต่ละบริษัทคู่ค้าของแผนก Logistics Management บริษัทผู้ผลิตเครื่องเสียงสำหรับรถยนต์ ทางผู้วิจัยพบว่าการพยากรณ์ความต้องการของลูกค้า ในแต่ละเดือนมีความคาดเคลื่อนสูงและเกิดปัญหาในส่วนของฝ่ายผลิตเป็นประจำ ผู้วิจัยจึงศึกษาปัญหาดังกล่าวและนำมาประยุกต์ใช้สำหรับการพยากรณ์ความต้องการสินค้าของลูกค้า โดยผู้วิจัยทำการแบ่งกลุ่มคู่ค้าของบริษัทกรณีศึกษาเป็น 3 ราย ได้แก่ A,บริษัท B และบริษัท C ผู้วิจัยได้วิเคราะห์วิธีการพยากรณ์ที่เหมาะสมกับข้อมูลของบริษัทกรณีศึกษา ได้แก่ 1) Moving Average 2)Single Exponential Smoothing และ3) Double Exponential Smoothing และผู้วิจัยได้เลือกวิธีการพยากรณ์ที่เหมาะสมกับคู่ค้าของบริษัทกรณีศึกษาทั้ง 3 ราย โดยพิจารณาจากค่าความคาดเคลื่อนที่ต่ำที่สุด จากผลการศึกษาพบว่า A และบริษัท B เหมาะสมกับวิธีการพยากรณ์ Single Exponential Smoothing และบริษัท C เหมาะสมกับวิธีการพยากรณ์ Double Exponential Smoothing เนื่องจากมีค่าความคาดเคลื่อนที่ต่ำที่สุด โดยมีค่าความคาดเคลื่อนของแต่ละบริษัทอยู่ที่บริษัท A มีค่าความคาดเคลื่อน คือ 5,774,บริษัท B มีค่าความคาดเคลื่อนคือ 2,843 และบริษัท C มีค่าความคาดเคลื่อนคือ 3,057 ผู้วิจัยได้วิเคราะห์ผลการวิจัยพบว่าผลการพยากรณ์ความต้องการของบริษัทบริษัทคู่ค้าทั้ง 3 รายของบริษัทกรณีศึกษาใน ปี 2564 มีแนวโน้มความต้องการสินค้าเพิ่มสูงขึ้น"
การคัดเลือกผู้ให้บริการโลจิสติกส์ Third Party Logistics (3PL) โดยใช้เทคนิคกระบวนการวิเคราะห์ตามลำดับชั้น (Analytic Hierarchy Process : AHP),"งานวิจัยนี้มีวัตถุประสงค์เพื่อนำเอาเทคนิคกระบวนการลำดับชั้นเชิงวิเคราะห์(Analytical Hierarchy Process, AHP) มาประยุกต์ใช้ในกระบวนการผู้ให้บริการโลจิสติกส์ Third Party Logistics (3PL) ที่ตรงตามความต้องการ กรณีศึกษา โดยใช้แบบสอบถามผู้บริหารทีมสายปฏิบัติการโลจิสติกส์ และผู้ที่มีส่วนเกี่ยวข้องในการตัดสินใจคัดเลือกผู้ให้บริการโลจิสติกส์ พบว่าปัจจัยที่มีผลกระทบต่อการตัดสินใจคัดเลือก ผู้ให้บริการโลจิสติกส์ ประกอบด้วยเกณฑ์หลักที่ใช้ในการตัดสินใจจำนวนทั้งสิ้น 4 เกณฑ์ ได้แก่ ด้านต้นทุน, ด้านความน่าเชื่อถือ, ด้านการตอบสนองความต้องการ, ด้านความปลอดภัย ผลการวิเคราะห์น้ำหนักของเกณฑ์พบว่าเกณฑ์ที่มีค่าน้ำหนักความสำคัญมากที่สุดอันดับหนึ่ง คือ ด้านการตอบสนองความต้องการ 38%, อันดับสอง คือ ด้านความปลอดภัย 30%, อันดับสาม คือ ด้านต้นทุน 17%, และอันดับที่สี่ คือ ด้านความน่าเชื่อถือ 15%"
การเพิ่มประสิทธิภาพในกระบวนการจัดการคลังสินค้า,งานวิจัยเรื่องการเพิ่มประสิทธิภาพในกระบวนการจัดการคลังสินค้า กรณีศึกษา บริษัทนำเข้าชิ้นส่วนเพื่อผลิตชิ้นส่วนยานยนต์มีวัตถุประสงค์เพื่อศึกษากระบวนการปฏิบัติงานในคลังสินค้า ให้ทราบถึงปัญหาที่เกิดขึ้นในขั้นตอนกระบวนการและเสนอแนวทางการเพิ่มประสิทธิภาพการดำเนินงานในคลังสินค้า โดยในการวิจัยนี้ได้ทำการศึกษาสภาพแวดล้อมปัจจุบันของบริษัทกรณีศึกษาจากการปฏิบัติงานจริง จัดเก็บข้อมูลจากการสัมภาษณ์ผู้ปฏิบัติงานในคลังสินค้ารวมถึงศึกษาขั้นตอนการดำเนินงานของคลังสินค้า จากนั้นนำข้อมูลมาดำเนินการโดยเครื่องมือ QC 7 Tools: Flowchart และวิเคราะห์หาสาเหตุจากการใช้แนวคิดเรื่องแผนผังสาเหตุและผล (Cause and Effect Diagram) และเสนอแนวทางการแก้ไขในการปรับปรุงพื้นที่ รวมถึงใช้ทฤษฎีระบบแนวคิดแบบลีน (LEAN) แนวคิดทฤษฏี 5 ส และ เครื่องมือปรับปรุงการไหล Visual Factory จากนั้นเสนอการจัดการพื้นที่คลังสินค้าด้วยการออกแบบ Layout ใหม่เพื่อจัดระเบียบคลังสินค้าและเพิ่มประสิทธิภาพคลังสินค้าให้มากขึ้น จากการศึกษาพบว่า ปัญหาที่เกิดขึ้นในขั้นตอนการดำเนินงานได้แก่ การใช้เวลาในการปฏิบัติงานมากจากความล่าช้าของเอกสาร ระบบสารสนเทศและการทำงานของเจ้าหน้าที่ ความผิดพลาดของเอกสารและการทำงานของเจ้าหน้าที่ทั้งจากการปฏิบัติการในคลังสินค้าและเอกสารที่ได้มาจาก Supplier จำนวนเจ้าหน้าที่ไม่เพียงพอต่อการทำงาน พื้นที่คลังสินค้าไม่เพียงพอต่อการดำเนินงาน การไม่จัดสรรพื้นที่ให้เกิดประโยชน์สูงสุด การเก็บอุปกรณ์ไม่เป็นระเบียบ ไม่มีสัญลักษณ์บอกทางเดินเจ้าหน้าที่และทางเดินโฟล์คลิฟท์ สินค้าวางไม่ถูกต้องตามตำแหน่งและการวางแผนจัดวาง
การศึกษาแนวทางการเพิ่มประสิทธิภาพการจัดการคลังสินค้า,การวิจัยครั้งนี้มีวัตถุประสงค์เพื่อเพิ่มประสิทธิภาพด้านการจัดการคลังสินค้าของบริษัทกรณีศึกษา เนื่องจากพบปัญหาด้านการบริหารจัดการคลังวัตถุดิบที่ก่อให้เกิดปัญหาในการปฏิบัติงานภายในคลังสินค้า โดยนำแผนผังสาเหตุและผล (Cause and Effect Diagram) แสดงความสัมพันธ์ระหว่างสาเหตุที่ส่งผลกระทบต่อปัญหา จากนั้นดำเนินการจัดกลุ่มสินค้าโดยการวิเคราะห์ด้านความถี่ในการใช้งาน (FSN Analysis) อีกทั้งนำการควบคุมด้วยการมองเห็น (Visual Control) และกิจกรรม 5 ส มาใช้เป็นแนวทางในการปรับปรุงสภาพแวดล้อมในการทำงานเพื่อเพิ่มประสิทธิภาพการจัดการคลังสินค้า ผลการวิจัย พบว่า จากการแบ่งกลุ่มเพื่อจัดลำดับความสำคัญของสินค้าทำให้ระยะทางในการจัดเตรียมสินค้าเข้าสู่กระบวนการผลิตลดลงจากเดิมใช้ระยะทางเฉลี่ย 220.64 เมตรต่อ 1 ใบสั่งผลิต เป็น 103.59 เมตรต่อ 1 ใบสั่งผลิต ซึ่งระยะทางลดลง 117.05 เมตรต่อ 1 ใบสั่งผลิต
การเพิ่มประสิทธิภาพการจัดการคลังสินค้ากล่องบรรจุภัณฑ์,การวิจัยครั้งนี้มีวัตถุประสงค์ เพื่อเพิ่มประสิทธิภาพการจัดการในคลังสินค้ากล่องของแผนกโลจิสติกส์ เป็นกรณีศึกษาของบริษัท จากผลการศึกษา พบว่า ในคลังสินค้ากล่องมีพื้นที่ในการเก็บกล่องสินค้าไม่เพียงพอจนทำให้กล่องต้องมีการแยกเก็บกันคนละโลเคชั่น โดยทางผู้วิจัยได้มีการนำเครื่องมือแผนผังก้างปลา หรือแผนผังแสดงเหตุและผล (Cause and Effect Diagram) มาใช้ในการหาสาเหตุ โดยพบว่าสาเหตุที่เกิดขึ้นสามารถแบ่งออกเป็น 4 สาเหตุด้วยกัน คือ คน กระบวนการ วัสดุ และอุปกรณ์ ซึ่งทางผู้วิจัยได้เลือกสาเหตุที่คิดว่าต้องมีการปรับปรุงแก้ไขอย่างเร่งด่วนมา 2 สาเหตุ คือ การสั่งซื้อผิด Part Number และไม่มีการนับสต็อกของกล่อง โดยนำทฤษฎี ABC Analysis และทฤษฎี Cycle Count มาใช้ในการแก้ไขสาเหตุ 2 สาเหตุนี้ พบว่า การจัดซื้อกล่องผิด Part Number มีจำนวนลดลง จากก่อนปรับปรุงมีการสั่งซื้อกล่องเป็นจำนวนมาก และมีการใช้พื้นที่ในการจัดเก็บเต็มพื้นที่คลังสินค้า แต่พอนำทฤษฎี ABC Analysis มาใช้ทำให้มีจำนวนกล่องที่มีการสั่งซื้อลดลง และทำให้มีพื้นที่ในคลังสินค้ามากขึ้น ส่วนทฤษฎี Cycle Count นำมาใช้นับกลุ่มสินค้าในแต่ละรายการ โดยสามารถแบ่งกลุ่มสินค้าออกเป็น 3 กลุ่ม โดยทางผู้วิจัยได้ทำการเสนอแนวทางการนับกล่องสินค้าทั้งปี เพื่อที่จะสามารถช่วยปรับจำนวนกล่องในระบบกับจำนวนกล่องของจริงให้ตรงกันได้ และสามารถลดความผิดพลาดในการทำงานให้น้อยลงได้ และสามารถลดต้นทุนทางคลังสินค้าให้มีมูลค่าที่น้อยลงได้
การจัดทำวิธีปฏิบัติงาน (Work Instruction) ของกระบวนการบริหารจัดการสินค้าคงคลังด้วยระบบ TRCLOUD,รายงานปฏิบัติสหกิจศึกษา จัดทำขึ้นโดยมีวัตถุประสงค์เพื่อศึกษา และรวบรวมขั้นตอน วิธีการดำเนินงานในระบบ TRCLOUD ในส่วนงานที่เกี่ยวข้องกับงานขายออนไลน์ ประกอบด้วย กระบวนการในการจัดทำใบเบิกสินค้า/วัตถุดิบ กระบวนการในการจัดทำใบรับสินค้า/วัตถุดิบ และกระบวนการในการจัดทำใบสั่งผลิต เพื่อนำมาจัดทำคู่มือ วิธีปฏิบัติงาน (Work Instruction) ของกระบวนการ ในการศึกษาขั้นตอนการดำเนินงานผ่านระบบ TRCLOUD ของกระบวนการดังกล่าว มีการเก็บข้อมูลแบบปฐมภูมิ (Primary Data) จากการสัมภาษณ์ และสอบถามจากพนักงานผู้ปฏิบัติงาน ถึงรายละเอียดและขั้นตอนในการดำเนินงานอย่างละเอียด เพื่อนำมาจัดทำคู่มือวิธีปฏิบัติงาน (Work Instruction) โดยมีรายละเอียด คือ วิธีการปฏิบัติงาน/ แนวทางการแก้ไข ค่าควบคุม/ ความถี่ จุดที่ทำงาน และเอกสารที่เกี่ยวข้อง ผลการดำเนินงาน ได้จัดทำแบบประเมินความพึงพอใจคู่มือวิธีปฏิบัติงาน (Work Instruction) ให้อยู่ในรูปแบบออนไลน์ ประชากรที่ใช้ในการศึกษา คือ พนักงานที่ปฏิบัติงานในส่วนงานขายออนไลน์ ของแผนกโลจิสติกส์ บูรพา พรอสเพอร์ จำกัด จำนวน 3 คน พบว่า ผู้ปฏิบัติงานในส่วนงานขายออนไลน์มีความพึงพอใจในคู่มือวิธีปฏิบัติงาน (Work Instruction) ของการใช้ระบบ TRCLOUD ในส่วนงานที่เกี่ยวข้องกับงานขายออนไลน์ แผนกโลจิสติกส์ มีค่าเฉลี่ยรวม เท่ากับ 4.15 และส่วนเบี่ยงเบนมาตรฐาน เท่ากับ 0.64 มีความพึงพอใจอยู่ในระดับมาก ซึ่งคู่มือสามารถนำไปใช้ในการเรียนรู้ ทำความเข้าใจในขั้นตอนการปฏิบัติงาน และป้องกันข้อผิดพลาดระหว่างการดำเนินงาน ส่งผลให้สามารถทำงานได้อย่างมีประสิทธิภาพมากยิ่งขึ้น
การเพิ่มประสิทธิภาพกระบวนการตรวจนับสินค้าคงคลังภายในคลังสินค้า,การศึกษาครั้งนี้ มีวัตถุประสงค์เพื่อศึกษาปัญหา สาเหตุที่เกี่ยวข้องกับกระบวนการตรวจนับสินค้าคงคลังและเพื่อศึกษาแนวทางการเพิ่มประสิทธิภาพของกระบวนการตรวจนับสินค้าคงคลัง ผู้วิจัยจึงได้ทำการเสนอแนวทางแก้ไขโดยแผนผังสายธารแห่งคุณค่าแสดงการไหลของกระบวนการตรวจนับสินค้าคงคลัง แผนภูมิกระบวนการ แผนภาพการไหล มาช่วยเพื่อทำการศึกษากระบวนการตรวจนับสินค้าคงคลัง และเสนอหลักการ ECRS เข้ามาช่วยในการหาแนวทางการเพิ่มประสิทธิภาพปรับปรุงขั้นตอนการทำงาน จากการปรับปรุงขั้นตอนการตรวจนับสินค้าคงคลัง พบว่าเวลาที่ใช้ในการทำงาน ลดลงไปทั้งสิ้น 9.25 ชั่วโมง จากเวลาก่อนปรับปรุงใช้เวลา 66 ชั่วโมงและหลังปรับปรุงใช้เวลาเพียง 56.75 ชั่วโมง
การจัดทำผังงานการออกแบบเอกสารใบเรียกเก็บเงิน และใบจัดสินค้า,"การวิจัยครั้งนี้เป็นการศึกษาการออกเอกสารใบเรียกเก็บเงิน และใบจัดสินค้า (Invoice / Packing list) ของบริษัท (ประเทศไทย) บริษัทที่ผลิตผลิตภัณฑ์เกี่ยวกับสเปรย์ เช่น สเปรย์ระงับกลิ่น, สเปรย์น้ำหอม, สเปรย์ปรับอากาศ, ผลิตภัณฑ์กำจัดแมลง และอุปกรณ์สเปรย์รายใหญ่ ในการฝึกงานสหกิจศึกษาครั้งนี้ผู้วิจัยได้ทำหน้าที่ออกเอกสารใบเรียกเก็บเงิน และใบจัดสินค้า และพบว่าเอกสารเกิดความผิดพลาดอยู่บ่อยครั้ง ผู้วิจัยจึงได้ทำการเก็บรวบรวมข้อมูลที่เกี่ยวข้องโดยการสังเกตการสัมภาษณ์หัวหน้างานและพนักงานเพื่อหาวิธีการแก้ไข โดยผู้วิจัยได้นำเทคนิคการออกแบบผังงาน (Flowchart) มาจัดระเบียบขั้นตอนการทำงาน เพื่อให้การทำงานมีลำดับขั้นตอนที่ชัดเจน และมีความเป็นระบบ ถึงแม้การออกเอกสารดังกล่าวจะอาศัยความชำนาญแต่ก็อาจเกิดความผิดพลาดได้ ผู้วิจัยจึงจัดทำผังงานดังกล่าวเพื่อช่วยให้แนวทางในการออกเอกสารใบเรียกเก็บเงิน และใบจัดสินค้า (Invoice / Packing list) เป็นไปในทิศทางเดียว ผลการวิจัยพบว่า การจัดทำผังงานการออกเอกสารใบเรียกเก็บเงิน และใบจัดสินค้า (Invoice / Packing list) ทำให้การทำงานมีขั้นตอนอย่างชัดเจนเป็นลำดับ โดยผังงานดังกล่าวสามารถจัดทำให้เป็นขั้นตอนการปฎิบัติงาน (Work instruction) มาตรฐานของบริษัทได้ ผู้วิจัยคาดหวังว่า ผู้ที่มีความสนใจสามารถเข้าใจถึงวิธีการออกเอกสารดังกล่าว และยังได้องค์ความรู้พื้นฐานที่จำเป็นที่สามารถนำไปต่อยอดได้ในอนาคต"
การเพิ่มประสิทธิภาพกระบวนการทำงานแผนกโลจิสติกส์ในการส่งออกระหว่างประเทศ,จากการศึกษากระบวนการทำงานแผนกโลจิสติกส์ในการส่งออกสินค้าระหว่างประเทศ บูรพา พรอสเพอร์ จำกัด พบว่ามีการส่งมอบสินค้าให้ลูกค้าไม่ครบถ้วน ซึ่งเป็นสินค้าที่ลูกค้าต้องการเพิ่มเติม เช่น กล่องเปล่า กระสอบเปล่า เป็นต้น ซึ่งอาจส่งผลให้ความเชื่อมั่นของลูกค้าลดลง เกิดการสูญเสียโอกาสทางการขายและก่อให้เกิดการได้ใบ CAR (Corrective Action Request) ในแผนกโลจิสติกส์ด้วย ผู้วิจัยจึงเล็งเห็นในการนำเครื่องมือ Microsoft List มาใช้ในการแก้ปัญหาดังกล่าว โดยเข้ามาช่วยในการแจ้งเตือนล่วงหน้า 1 วันก่อนโหลดสินค้า โดยมีวัตถุประสงค์เพื่อศึกษากระบวนการทำงานแผนกโลจิสติกส์ในการส่งออกสินค้าระหว่างประเทศ และศึกษาแนวทางการในการเพิ่มประสิทธิภาพกระบวนการทำงานแผนกโลจิสติกส์ในการส่งออกสินค้าระหว่างประเทศ เพื่อลดความผิดพลาดในการส่งมอบสินค้าให้ลูกค้าไม่ครบถ้วน ซึ่งผู้วิจัยได้ทำเปรียบเทียบจำนวนความผิดพลาดในการส่งมอบสินค้าให้ลูกค้าไม่ครบถ้วนก่อนการปรับปรุงและหลังการปรับปรุง ผลลัพธ์พบว่าหลังจากการปรับปรุง โดยการนำเครื่องมือ Microsoft List เข้ามาช่วยในการแจ้งเตือนล่วงหน้า 1 วันก่อนโหลดเพื่อลดความผิดพลาดในการส่งมอบสินค้าให้ลูกค้าไม่ครบถ้วน ในระหว่างช่วงเดือนกุมภาพันธ์ถึงเดือนมีนาคม พ.ศ. 2565 ผลปรากฏอย่างชัดเจนว่าจำนวนความผิดพลาดในการส่งมอบสินค้าให้ลูกค้าไม่ครบถ้วนเท่ากับ 0 ครั้งหรือไม่เกิดปัญหาความผิดพลาดในการส่งมอบสินค้าให้ลูกค้าไม่ครบถ้วน ซึ่งเป็นผลลัพธ์ที่ดีเมื่อเปรียบเทียบกับจำนวนในเดือนธันวาคม พ.ศ. 2564 และเดือนมกราคม พ.ศ. 2565
การประยุกต์ใช้แบบจำลองสถานการณ์เพื่อเพิ่มประสิทธิภาพการบรรจุสินค้าบนพาเลท,งานวิจัยครั้งนี้มีวัตถุประสงค์เพื่อเปรียบเทียบประสิทธิภาพในการทำงานของวิธีการคำนวณการจัดวางสินค้าบนพาเลทในรูปแบบปัจจุบันและวิธีการคำนวณโดยใช้การจำลองสถานการณ์ เนื่องจากการจัดวางสินค้าในรูปแบบปัจจุบันจะใช้ประสบการณ์ของพนักงานในการคำนวณ ทำให้ของพนักงานในการในบางครั้งเกิดข้อผิดพลาดในการทำงานของพนักงาน เช่น การทำการคำนวณมีความล่าช้า คำนวณผิดพลาด และไม่สามารถจัดวางสินค้าบนพาเลทได้อย่างเต็มประสิทธิภาพ ภายหลังจากการใช้การจำลองสถานการณ์ มาประยุกต์ใช้ ทำให้ลดปัญหาในการทำงานต่าง ๆ ที่เกิดขึ้น โดยเปรียบเทียบใน 2 ด้าน คือ ด้านประสิทธิภาพ (ระยะเวลาในการจัดเรียงสินค้าบนพาเลท) และประสิทธิผลในการจัดวางสินค้าบนพาเลท โดยสุ่มจากตัวอย่างผลิตภัณฑ์ของบริษัท 3 ตัวอย่าง ได้ผลดังนี้ สินค้ารหัส SD-RD-PKG-108 สามารถลดระยะเวลาในการคำนวณลงร้อยละ 66.7 และได้จำนวนสินค้าเท่าเดิม สินค้ารหัส SD-RD-PKG-113 สามารถลดระยะเวลาในการคำนวณลงร้อยละ 60 และเพิ่มจำนวนสินค้าที่สามารถวางบนพาเลทได้ร้อยละ 11.1 และสินค้ารหัส SD-RD-PKG-120 สามารถลดระยะเวลาในการคำนวณลงร้อยละ 80 และเพิ่มจำนวนสินค้าที่สามารถวางบนพาเลทได้ร้อยละ 33.3 สาขาการจัดการโลจิสติกส์ คณะโลจิสติกส์ มหาวิทยาลัยบูรพา Corresponding author e-mail: 61090255@go.buu.ac.th
แนวทางการลดขั้นตอนการสั่งซื้อวัสดุสำนักงานเพื่อเพิ่มประสิทธิภาพ,การศึกษาวิจัยนี้มีวัตถุประสงค์เพื่อศึกษาแนวทางการลดขั้นตอนการจัดซื้อจัดหาวัสดุสำนักงานเพื่อเพิ่ม ประสิทธิภาพ พบว่าการเปรียบเทียบราคาสินค้ามีการเพิ่มขั้นตอนการดูใบเสนอราคาแต่ละรายการสินค้าว่าซื้อจาก Supplierรายไหน เพื่อนำไปเปิดใบสั่งซื้อ (PO) ตาม Supplier แต่ละรายซึ่งส่งผลไปถึงขั้นตอนการแนบใบขอซื้อ (PR) กับ ใบสั่งซื้อ (PO ทำให้เกิดปัญหาการสั่งซื้อวัสดุสำนักงานเกิดความซับซ้อน ซึ่งใช้เครื่องมือแผนผังก้างปลาในการหาสาเหตุ ใช้แผนภาพลำดับขั้นตอนในการทำงาน (Flow Chart)ทำให้มองเห็นกระบวนการทำงานและใช้ Excel Pivot Table วิเคราะห์รายการสินค้าเปรียบเทียบกลยุทธ์เดิมกับกลยุทธ์การเจรจาตกลง เพื่อหาแนวทางที่จะทำให้ขั้นตอนลดลงดังนั้นกลยุทธ์ที่เหมาะสมคือกลยุทธ์การ เจรจาตกลงเพราะสามารถลดขั้นตอนความซับซ้อนได้ถึง 6 ขั้นตอน กลยทุธ์การเจรจาตกลงไม่เพียงแต่จะช่วยลดขั้นตอน แต่ช่วยลดต้นทุนที่ไม่จำเป็น รวมถึงช่วยลดความเหนื่อยล้าของพนักงานป้องกันการทำงานไม่เต็มที่
การวิเคราะห์เปรียบเทียบความคุ้มค่าในการตัดสินใจลงทุนเครื่องจักรเคลื่อนที่ Forklift บริเวณคลังสินค้า,"งานวิจัยนี้มีวัตถุประสงค์เพื่อศึกษาการประเมินความคุ้มค่าของการลงทุนในการเลือกซื้อหรือเช่าเครื่องจักรอุปกรณ์เคลื่อนที่ และจำนวนของเครื่องจักรที่เหมาะสมในการลงทุนเพื่อให้สอดคล้องกับแผนการพยากรณ์ยอดขายและแผนกำลังการผลิตที่กำหนดไว้ โดยเครื่องมือที่ใช้ในการวิจัยครั้งนี้ประกอบด้วย การใช้หลักการตัดสินใจในการลงทุนที่คุ้มค่าในส่วนของการเลือกการจัดหาเครื่องจักร และจำนวนที่เหมาะสมในการลงทุน โดยทางผู้วิจัยเลือกที่จะนำหลักการเปรียบเทียบระหว่างต้นทุนของการลงทุนซื้อและต้นทุนของการลงทุนเช่า รวมถึงหลักการตัดสินใจในแต่ละทางเลือกมาใช้วิเคราะห์และการตัดสินใจลงทุน (Decision making) ผลการวิจัยพบว่า จากผลการศึกษาและวิเคราะห์เกี่ยวกับความคุ้มค่าในการตัดสินใจเลือกลงทุนเครื่องจักรเคลื่อนที่ Forklift พบว่า ผลลัพธ์ในการคำนวณหาความคุ้มค่าในการลงทุนเครื่องจักรแบบเช่ามีต้นทุนที่ต่ำกว่าการลงทุนซื้อ เนื่องจากมีต้นทุนค่าเช่าโดยรวมต่ำกว่า เมื่อเปรียบเทียบกับการซื้อเป็นสินทรัพย์ของทางบริษัท มูลค่า 406,729 บาท ผลการวิจัยในส่วนถัดไป แสดงถึงการคัดเลือกผู้ให้เช่าจากการสร้างแบบประเมินผู้ให้เช่า โดยนำปัจจัยที่สำคัญต่อการคัดเลือก มาให้ความสำคัญโดยระบุคะแนนในแต่ละปัจจัย เพื่อที่จะสามารถนำแบบประเมินนี้ไปประเมินผู้ให้เช่า ซึ่งจากผลการวิจัย บริษัทจะเช่าซื้ออุปกรณ์เครื่องจักรเคลื่อนที่ Forklift กับผู้ให้เช่ารายที่ 1 ซึ่งความต้องการเครื่องจักรเคลื่อนที่ Forklift ของกรณีศึกษา ทั้งหมด 2 คัน หากเปรียบเทียบราคาเช่าในระยะเวลา 5 ปี และราคาขายของเครื่องจักรเคลื่อนที่ Forklift ชนิดและโมเดลเหมือนกันผลลัพธ์แสดงให้ถึงการตัดสินใจในการเลือกที่จะเช่าเครื่องจักร Forklift จากผู้ให้เช่าข้างต้น ซึ่งจะช่วยประหยัดต้นทุนได้มากถึง 1,342,042 บาท"
ระเบียบวิธีปฏิบัติงาน แผนกบัญชีและ Admin,งานวิจัยนี้เป็นส่วนหนึ่งของการศึกษาและวิเคราะห์กระบวนการทำงานของแผนกบัญชีและ Admin เนื่องจากการทำงานของแผนกมีความซับซ้อน ปริมาณงานที่มากเกินไป จำนวนคนไปเพียงพอต่อการทำงานและความหลากหลายของกระบวนการทำงานซึ่งจำเป็นต้องอาศัยความรู้ ความเข้าใจในการทำงาน ทำให้เกิดปัญหาการทำงานที่ล่าช้าเนื่องจากพนักงานมีไม่เพียงพอต่องานที่ได้รับ และการรับพนักงานใหม่เข้ามานั้นจำเป็นต้องให้ผู้เชี่ยวชาญคอยชี้แนะ ซึ่งส่งผลให้เกิดความล่าช้าและกระทบต่อส่วนอื่นของบริษัท จากการศึกษาและวิเคราะห์ผู้วิจัยได้จัดคู่มือการปฏิบัติงาน เพื่อเป็นเครื่องมือสำหรับพนักงานที่ต้องการทำงานในแผนกบัญชีและ Admin จากการศึกษาพบว่าในการประเมินก่อนการอบรมคู่มือการปฏิบัติงาน (Pre Test) มีคะแนนเฉลี่ยอยู่ที่ 4.31 คะแนน หรือคิดเป็นร้อยละ 43.08 และการประเมินหลังการอบรมคู่มือการปฏิบัติงาน (Post Test) มีคะแนนเฉลี่ยอยู่ที่ 9.62 คะแนน หรือคิดเป็นร้อยละ 96.15 ซึ่งจะเห็นได้ว่ามีคะแนนเฉลี่ยเพิ่มขึ้น 5.31 คะแนน หรือคิดเป็นร้อยละ 53.07 จากผลการประเมินพบว่าคู่มือในการปฏิบัติงาน สามารถช่วยเพิ่มประสิทธิภาพในการทำงานมากและสร้างมาตรฐานการทำงานที่ดีขึ้นให้กับแผนกบัญชีและ Admin
การศึกษาปัจจัยที่ส่งผลต่อการคัดเลือกซัพพลายเออร์วัตถุดิบ,การวิจัยครั้งนี้มีวัตถุประสงค์เพื่อศึกษาหาปัจจัยที่มีผลต่อการคัดเลือกซัพพลายเออร์วัตถุดิบและเพื่อจัดลำดับความสำคัญของปัจจัยที่มีผลต่อการคัดเลือกซัพพลายเออร์วัตถุดิบบริษัทกรณีศึกษา ด้วยกระบวนการวิเคราะห์ลำดับชั้น (Analytic Hierarchy Process: AHP) โดยรวบรวมข้อมูลจากแบบสอบถามเปรียบเทียบปัจจัยแบบคู่ ซึ่งแบ่งออกเป็น 6 ปัจจัยหลักและ 15 ปัจจัยรอง จากกลุ่มตัวอย่างผู้ตอบแบบสอบถาม คือ พนักงานแผนกการวางแผนการจัดซื้อวัตถุดิบจำนวน 3 ท่าน พบว่า ปัจจัยที่มีผลต่อการคัดเลือกซัพพลายเออร์ที่ผู้ตอบแบบสอบถามให้ความสำคัญมากที่สุดลำดับที่ 1 คือ ปัจจัยหลักด้านคุณภาพ (Q) คิดเป็น 42% ลำดับที่ 2 ปัจจัยด้านการส่งมอบ (D) คิดเป็น 22% ลำดับที่ 3 ปัจจัยด้านต้นทุน (C) คิดเป็น 18% ลำดับที่ 4 ปัจจัยด้านการบริการ คิดเป็น 8% ลำดับที่ 5 ปัจจัยด้านสังคมและสิ่งแวดล้อม คิดเป็น 7% และลำดับที่ 6 ปัจจัยหลักด้านความน่าเชื่อถือ คิดเป็น 3%
แนวทางการลดปัญหาในโลเคชั่น,การศึกษาครั้งนี้มีวัตถุประสงค์เพื่อศึกษาปัญหาที่เกิดขึ้นในโลเคชั่น สร้างแหล่งจัดเก็บข้อมูลของปัญหา และเสนอแนวทางในการจัดการกับปัญหาที่เกิดขึ้น โดยกลุ่มตัวอย่างที่ใช้ในการศึกษาครั้งนี้คือ ผู้ปฏิบัติงานในส่วนของกระบวนการนับสต็อกสินค้า ของบริษัทออฟโร้ด ในส่วนของคลังสินค้า ของแผนก Global Warehouse เครื่องมือที่ใช้ในการศึกษาครั้งนี้ ได้แก่ 1) แผนผังแสดงเหตุและผล ใช้ในการวิเคราะห์หาสาเหตุ และปัญหา 2) แผ่นตรวจสอบ เพื่อใช้ในการรวบรวมจำนวนปัญหาที่พบเจอ 3) แผนผังกระบวนการไหล เพื่อใช้ในการเขียกระบวนการทำงานให้มองเห็น การทำงานได้ชัดยิ่งขึ้น และ 4) การลดความสูญเปล่าด้วยหลักการ ECRS เพื่อใช้ในการปรับปรุงวิธีการทำงานของ ผู้ปฏิบัติงาน ผลการศึกษาพบว่า 1) ปัญหาที่เกิดขึ้นในโลเคชั่น พบว่า สินค้าไม่ได้อยู่ตรงตามโลเคชั่นที่ระบบอัพเดท ทำให้ยอดสินค้าในระบบบางส่วนขาด บางส่วนเกิน และไม่ตรงกับหน้างานจริง 2) จากการสร้างแหล่งจัดเก็บข้อมูลของปัญหา พบว่า ปัญหาได้รับการแก้ไขไปแล้วถึง 41 รายการ คือ ย้ายโลเคชั่น 14 รายการ แสกนเข้าตามงานจริง 4 รายการ ย้ายเข้าโลเคชั่นเก็บงานเกิน 9 รายการ และย้ายเข้า FZHOLD 14 รายการ 3) แนวทางในการจัดการกับปัญหาที่เกิดขึ้น พบว่า ผู้จัดทำได้เลือกใช้ทฤษฎี ECRS มาใช้ในการแก้ไขปัญหาโดยจะใช้ Rearrange เพื่อจัดสรรพื้นที่ให้แก่งานที่เกินและได้มีการทำแท็คแปะชิ้นงานที่เกินและระบุถึงวันที่ โลเคชั่น และพาร์ทนัมเบอร์ และ Simplify โดยผู้จัดทำได้ทำ Checklist ให้มีการทำขึ้นระบบออนไลน์กับผู้ใช้งานนั้นสามารถบันทึกหรือเข้ามาดูได้อย่างง่ายแม้ว่าจะไม่ได้อยู่ที่หน้างาน และแนวทางการแก้ไขปัญหาครั้งนี้จะเหมาะสำหรับพนักงานที่อยู่หน้างานที่มีความเชี่ยวชาญด้านคอมพิวเตอร์น้อยก็สามารถทำได้
การเพิ่มประสิทธิภาพการปฏิบัติงานของแผนกซัพพลายเชน,การศึกษากระบวนการทำงานของแผนกซัพพลายเชน เพื่อหาแนวทางในการเพิ่มประสิทธิภาพในการทำงาน โดยกระบวนการทำงานหลักของแผนกซัพพลายเชนคือ การวางแผนการสั่งซื้อสินค้าจากซัพพลายเออร์ต่าง ๆ และการบริหารสินค้าคงคลัง เพื่อตอบสนองความต้องการของลูกค้าได้อย่างมีประสิทธิภาพ โดยมุ่งเน้นไปที่ความสามารถในการบริหารสินค้าคงคลังและการจัดการซัพพลายเออร์ให้ส่งสินค้าครบและตรงตามเวลาที่กำหนด ให้เพียงพอต่อความต้องการของลูกค้า ผู้วิจัยได้ศึกษากระบวนการทำงานและได้ร่วมปรึกษาหารือกับผู้เกี่ยวข้อง จึงได้ทราบถึงปัญหาในการวางแผนสั่งซื้อสินค้าจากซัพพลายเออร์ที่ไม่เพียงพอต่อความต้องการของลูกค้า ทางผู้วิจัยจึงหาแนวทางการเพิ่มประสิทธิภาพการทำงานของแผนกซัพพลายเชนนั้นคือ การจัดลำดับขั้นตอนการทำงานและการกำหนดตัวชี้วัดประสิทธิภาพการทำงานของแผนกซัพพลายเชน ซึ่งปัจจุบันมีขั้นตอนการทำงานบางขั้นตอนที่ทำให้เกิดความสูญเปล่าต่อการทำงาน ผู้วิจัยได้ทำการออกแบบลำดับขั้นตอนการทำงานใหม่โดยใช้หลักการ ECRS ในการตัดขั้นตอนการทำงานบางขั้นตอนที่เกิดความสูญเปล่าออกไป และลำดับขั้นตอนการทำงานใหม่ และรวมไปถึงการกำหนดตัวชี้วัดประสิทธิภาพการทำงานโดยอิงจาก Lead time การส่งสินค้าของซัพ-พลายเออร์ มาช่วยในการทำวิจัยในครั้งนี้
การศึกษาผลกระทบของเครื่องบินดีเลย์ต่อการทำงานของแผนกแอร์ไลน์ เฟรทฟอร์เวิร์ดเดอร์,งานวิจัยนี้มีจุดประสงค์เพื่อศึกษาผลกระทบจากเหตุเครื่องบินดีเลย์ที่ส่งผลในการทำงานของเฟรทฟอร์เวิร์ดเดอร์ รวมถึงสาเหตุของเครื่องบินดีเลย์ และขั้นตอนปฏิบัติงานเมื่อเกิดเหตุเครื่องบินดีเลย์ เพื่อเพิ่มพูนองค์ความรู้และทักษะที่จำเป็นสำหรับการปฏิบัติงานในสายงานเฟรทฟอร์เวิร์ดเดอร์ อีกทั้งเพื่อแบ่งปันข้อมูลแก่ผู้ที่ทำงานหรือสนใจอยากทำงานในสายงานนี้อีกด้วย จากการศึกษาและเก็บรวบรวมข้อมูลพบว่าสาเหตุของเครื่องบินดีเลย์แบ่งได้เป็น 3 ประเภท คือความล่าช้าที่เกิดจากมนุษย์ เครื่องจักรหรือปัญหาทางเทคนิค และธรรมชาติ ผลกระทบที่เกิดต่อการทำงานของเฟรทฟอร์เวิร์ดเดอร์จะไม่ส่งผลกระทบมากนัก โดยผู้ที่ได้รับผลกระทบมากที่สุดคือลูกค้าที่เลือกใช้บริการโดยผลกระทบที่เกิดกับลูกค้าคือ ไม่สามารถรับสินค้าได้ตามวันที่กำหนด ส่งผลต่อเนื่องทำให้ไม่สามารถผลิตสินค้าได้ทัน จนนำไปสู่การส่งสินค้าไม่ทันตามกำหนด ซึ่งลูกค้าอาจเรียกค่าเสียหายกับทางบริษัทเฟรทฟอร์เวิร์ดเดอร์ได้ และขั้นตอนตอนปฏิบัติงานเมื่อเกิดเหตุขึ้นมีเพียง 2 ขั้นตอนคือ ส่ง E-mail แจ้งสถานะการขนส่งที่เปลี่ยนแปลงแก่ลูกค้า และสอบถามสายการบินถึงสาเหตุของการดีเลย์ของเครื่องบินในกรณีที่เกิดการดีเลย์เกินหนึ่งวันขึ้นไป ในส่วนการทำตาราง Risk Matrix เพื่อประเมินความเสี่ยงทำให้เห็นว่ามีระดับความเสี่ยงที่ได้จากการประเมิน 4 ระดับ ได้แก่ ระดับสูงมาก ระดับสูง ระดับปานกลาง และระดับต่ำ โดยในแต่ละระดับมีจำนวนสาเหตุของเครื่องบินดีเลย์ดังนี้ ระดับสูงมากไม่มี ระดับสูง 2 สาเหตุ ระดับปานกลาง 11 สาเหตุ และระดับต่ำ 7 สาเหตุ
การเปรียบเทียบประสิทธิภาพการจัดเก็บสินค้าสองรูปแบบในคลังสินค้า,"งานวิจัยฉบับนี้มีวัตถุประสงค์เพื่อศึกษาการจัดเก็บสินค้า ศึกษาประสิทธิภาพของการจัดเก็บสินค้าระหว่างสองรูปแบบการจัดเก็บและ เป็นแนวทางในการประยุกต์ใช้รูปแบบการจัดเก็บที่เหมาะสม ในการทดลองเปรียบเทียบประสิทธิภาพของการจัดเก็บสินค้าระหว่างสองรูปแบบที่แผนกรับคืนสินค้า (Returning) ในบริษัทกรณีศึกษา พบว่า ในรูปแบบการจัดเก็บสินค้ามีรูปแบบการจัดเก็บสินค้าอยู่สองรูปแบบ รูปแบบเก่าเป็นการจัดเก็บในรูปแบบคงตําแหน่ง (Fixed location system) และ รูปแบบใหม่เป็นการจัดเก็บในรูปแบบการจัดเก็บแบบผสม (Combination System) โดยใช้แผนภูมิกระบวนการไหล (Process Chart) ในการวิเคราะห์กระบวนการปฏิบัติงาน พบว่า ทั้งสองรูปแบบมีขั้นตอนการปฏิบัติงานที่เหมือนกัน แต่มีระยะเวลาเฉลี่ยแตกต่างกัน 23.29 นาทีและ มีระยะทางเฉลี่ยแตกต่างกัน 46.52 เมตร โดยภายในเดือนมีนาคม พ.ศ. 2565 การนำสินค้าจากรูปแบบการจัดเก็บรูปแบบเก่าคืนให้แก่ซัพพลายเออร์ สามารถทำได้ 88,979.68 บาทหรือคิดเป็นเปอร์เซ็น คือ 93.91% จากมูลค่าสินค้าทั้งหมดในคลังสินค้าของซัพพลายเออร์รายหนึ่ง ที่ใช้เป็นตัวอย่างและ การนำสินค้าจากรูปแบบการจัดเก็บรูปแบบใหม่คืนให้แก่ซัพพลายเออร์ สามารถทำได้ 362,208.58 บาทหรือคิดเป็นเปอร์เซ็น คือ 62.71 % จากมูลค่าสินค้าทั้งหมดในคลังสินค้าของซัพพลายเออร์รายเดียวกันที่ใช้เป็นตัวอย่าง เมื่อได้ศึกษากระบวนการปฏิบัติงานแล้ว ผู้วิจัยจึงนำแผนผังสาเหตุและผล (Cause and Effect Diagram) มาใช้เพื่อวิเคราะห์หาสาเหตุของปัญหาเรื่องของ ความเหมาะสมของการปฏิบัติงานของพนักงานต่อรูปแบบการจัดเก็บสินค้าระหว่างสองรูปแบบ"
ระเบียบวิธีปฏิบัติงาน (Work Instruction) แผนกจัดซื้อ,งานวิจัยนี้เป็นการศึกษาและวิเคราะห์กระบวนการทำงานของแผนกจัดซื้อ เนื่องจากการทำงานของแผนกมีความซับซ้อนและความหลากหลายของกระบวนการจำเป็นต้องอาศัยทักษะหลายด้าน พบปัญหาการทำงานที่ล่าช้าเนื่องจากพนักงานมีไม่เพียงพอต่องานที่ได้รับ และการรับพนักงานใหม่เข้ามานั้นจำเป็นต้องให้ผู้เชี่ยวชาญคอยชี้แนะ ซึ่งส่งผลให้ประสิทธิภาพของกระบวนการจัดซื้อลดลง ผู้วิจัยได้จัดทำระเบียบวิธีปฏิบัติงาน (Work Instruction) เพื่อเป็นเครื่องมือสำหรับพนักงานเพื่อใช้เป็นแหล่งความรู้ในการศึกษาขั้นตอนการทำงาน และช่วยลดเวลาการสอนงานจากผู้เชี่ยวชาญในแผนก โดยผู้วิจัยได้จัดทำแบบประเมินวัดประสิทธิภาพก่อน-หลัง (Pre-Post Test) การอบรมระเบียบวิธีปฏิบัติงานเพื่อให้ทราบว่าระเบียบวิธีปฏิบัติงานนี้สามารถช่วยเพิ่มประสิทธิภาพการทำงานของแผนกจัดซื้อได้จริงหรือไม่ จากการจัดทำแบบประเมินพบว่าในการประเมินครั้งที่ 1 คะแนนเฉลี่ยของการประเมิน คือ 9.46 คะแนน หรือคิดเป็นร้อยละ 63.08 และคะแนนเฉลี่ยของการประเมินในครั้งที่ 2 คือ 13.92 คะแนน หรือคิดเป็นร้อยละ 92.82 ซึ่งเมื่อเปรียบเทียบผลก่อนและหลังการประเมินจะเห็นได้ว่าคะแนนเฉลี่ยเพิ่มขึ้น 4.46 คะแนน หรือคิดเป็นร้อยละ 29.74 จากผลการวัดประสิทธิภาพที่เพิ่มขึ้นนี้สามารถอธิบายได้ว่าระเบียบวิธีปฏิบัติงาน (Work Instruction) สามารถให้ความรู้ และช่วยเพิ่มประสิทธิภาพการทำงานในแผนกจัดซื้อ รวมถึงช่วยลดความล่าช้าในการเรียนรู้งาน
การเพิ่มประสิทธิภาพการพิมพ์บัตรคำสั่งการผลิต (KANBAN) ด้วยระบบ RPA (Robotic Process Automatic),"การศึกษาการเพิ่มประสิทธิภาพการพิมพ์บัตรคำสั่งการผลิต (KANBAN) ด้วยระบบ RPA (Robotic Process Automatic) กรณีศึกษา มีวัตถุประสงค์เพื่อศึกษาข้อมูลกระบวนการทำงานของขั้นตอนการจัดเตรียมบัตรคำสั่งการผลิต (KANBAN) และเสนอแนวทางในการเพิ่มประสิทธิภาพการพิมพ์บัตรคำสั่งผลิต (KANBAN) ด้วยระบบ RPA (Robotic Process Automatic) เพื่อปรับปรุงกระบวนการทำงานให้เกิดประสิทธิภาพสูงสุดและช่วยลดความสูญเปล่าจากการทำงานของคนและยังสร้างศักยภาพให้แก่องค์กรอีกด้วย โดยใช้การวิเคราะห์หาสาเหตุของปัญหาใช้ Cause and Effect Diagram รวมทั้งการวิเคราะห์ขั้นตอนการทำงาน (Flow Chart) ในปัจจุบัน เพื่อหาแนวทางในการแก้ปัญหาด้วยระบบ RPA (Robotic Process Automation) การลดความสูญเปล่าด้วยหลักการ ECRS และสายธารคุณค่า (Value Stream) ผลการศึกษาพบว่าการนำระบบ RPA (Robotic Process Automation) ซอฟแวร์อัตโนมัติที่สามารถทำงานแทนพนักงาน มาปรับใช้แทนการการพิมพ์บัตรคำสั่งการผลิต (KANBAN) และการจัดเตรียมบัตรคำสั่งการผลิต แบบ Manual ทำให้ลดความผิดพลาดที่เกิดการจากระบบดาวน์โหลดคำสั่งการผลิตที่ไม่เสถียร และลดขั้นตอนการทำงานในส่วนการจัดเตรียมบัตรคำสั่งการผลิตที่เป็นการทำงานซ้ำๆ แบบเดิม ซึ่งก่อนการปรับปรุงกระบวนการทำงานด้วยระบบ PRA (Robotic Process Automatic) ระยะเวลาที่ใช้ทั้งหมดคือ 1,440 นาทีต่อวัน หลังการปรับปรุงกระบวนทำงานโดยปกติมีพนักงาน 3 คน สามารถลดจำนวนพนักงานได้ 1 คน ระยะเวลาการทำงานหลังปรับปรุงกระบวนการทำงานคือ 740 นาทีต่อวัน เมื่อวิเคราะห์ด้วย สายธารคุณค่า (Value Stream) Value Added (VA) หลังนำระบบ RPA (Robotic Process Automatic) เพิ่มขึ้นจากร้อยละ 70.83 เป็นร้อยละ 75.68 และ Necessary Non-Value Added (NNVA) ลดลงจากร้อยละ 29.17 เป็นร้อยละ 24.32"
การศึกษาการนำเข้าส่งออก,"ทสึซูกิ เป็นบริษัทผลิต นำเข้าส่งออก และจำหน่ายอะไหล่รถยนต์และเครื่องจักรและมีบริษัทแม่ที่ประเทศญี่ปุ่น โดยการนำเข้าส่งออกสินค้าแผนก Sales Import Export มีหน้าที่ดูแลและประสานงานกับ Supplier หรือติดต่อ Shipping เพื่อให้การนำเข้าส่งออกสามารถดำเนินการต่อได้อย่างมีประสิทธิภาพ ในการศึกษาจะมีการศึกษาในเรื่องของ Flowchart Export, Import เอกสารต่างๆที่เกี่ยวข้องกับการนำเข้าส่งออก เช่น Invoice, Packing List และอื่นๆ โปรแกรมและระบบต่างๆที่ได้ใช้ในการออกเอกสารต่างๆ เช่น ระบบ ERP (Enterprise Resource Planning) ที่ช่วยในการจัดเก็บข้อมูลต่างๆ เพื่อนำมาใช้ในการออกเอกสาร และเว็บไซค์ที่ใช้ในการรับ Order ของลูกค้า การศึกษาการขอยื่นเปิดโครงงานใหม่ของ BOI ได้รู้ถึงวิธีการจัดเตรียมเอกสารและการไปยื่นเอกสารที่สถานที่จิง และเว็บไซต์การ Booking DHL Express ทำให้เข้าใจวิธีการจองง่ายๆ และจากการศึกษาทำให้สามารถเข้าใจขั้นตอนการนำเข้าส่งออกได้ดียิ่งเห็น สามารถอ่านเอกสารในแต่ละประเภทได้เข้าใจ ซึ่งสามารถนำความรู้ที่ได้ศึกษาจากแผนก Sale Import Export ไปใช้ในการทำงานต่อได้จริง"
"ลดเวลาสูญเสียในการเปลี่ยนรุ่นการผลิต Yoke Shaft Model APF000030-0, AFP000050-0","บทคัดย่อ ( ABSTRACT ) จากการที่ผู้ทำวิจัยได้รับมอบหมายให้ศึกษาเกี่ยวกับการลดเวลาสูญเสียในการเปลี่ยนรุ่นการผลิต Yoke Shaft นี้ได้ทำการสำรวจสภาพปัจจุบันจนพบปัญหาที่เกิดขึ้น จึงเริ่มทำการทดลองทีละขั้นเพื่อเป็นการยืนยันสมมติฐานที่ตั้งไว้ และสรุปผลออกมาได้ว่า 1. จากการเปลี่ยนรุ่นของตัวงาน Yoke Shaft Model APF000030-0, APF000050-0 เครื่อง CF-10, CF-16 ใช้เวลาค่อนข้างนานจากการเดินไปหยิบไปวัด Spacer และ K, O Pin ที่ต้องใช้ ดังนั้นจึงจัดทำไคเซนที่จัดเก็บใหม่ให้เป็นระเบียบและติดตั้งให้อยู่ใกล้เครื่องเพื่อลดเวลาในการเดิน 2. ตัว Spacer ไม่ได้มีการระบุรายละเอียดชัดเจนส่งผลให้ช่าง Technician เกิดการสับสนเนื่องมาจาก Spacer นี้มีลักษณะใกล้เคียงกัน มองด้วยตาเปล่าแล้วแยกความแตกต่างได้ยาก หรืออาจแยกไม่ได้หากไม่ใช่ช่าง Technician ที่มีประสบการณ์ ดังนั้นจึงจัดทำเครื่องมาร์คโมลด์ที่เอาไว้มาร์คตัวโมลด์เพื่อแยกให้เห็นถึงความแตกต่าง และเพื่อให้ง่ายต่อการหยิบใช้งาน ลดปัญหาการหยิบใช้ผิดรุ่น ทั้งนี้การปรับปรุงการทำงานนี้ทำให้ผู้วิจัยได้ฝึกฝนการทำงานร่วมกับผู้อื่น และได้ฝึกการคิดค้นหาสาเหตุตลอดจนการแก้ไขปัญหานี้ให้สำเร็จลุล่วงไปได้ด้วยดี ซึ่งการฝึกสหกิจศึกษานี้ได้สร้างประโยชน์เป็นอย่างมากต่อผู้ทำวิจัยที่ได้เข้ามาทำงานใน ในครั้งนี้"
การวิเคราะห์ต้นทุนด้านการขนส่งสินค้า,"การวิจัยครั้งนี้มีวัตถุประสงค์เพื่อศึกษาเพื่อเป็นแนวทางในการลดต้นทุนด้านการขนส่งสินค้าข้อมูลที่นำมาวิเคราะห์จะเป็นข้อมูลในเดือนกรกฎาคม การขนส่งบริษัท ผลการวิจัยพบว่าการวิเคราะห์ต้นทุนด้านการขนส่งสินค้า กรณีศึกษาบริษัท พบว่าจากการวิเคราะห์ต้นทุนผันแปรตามชั่วโมงการทำงานทั้งหมดจากการขนส่งมีค่า39.20บาทต่อชั่วโมงส่วนต้นทุนผันแปรตามระยะทางในการขนส่งสิค้าจะอยู่ที่ 3.92 บาทต่อกิโลเมตร ซึ่งเมื่อทำการแบ่งพื้นที่ตามบริเวณ (Zone) จะได้ว่าบริเวณ (Zone) A ระยะทาง 1.0-5.0 ใช้เวลอยู่ที่ 0.3 ชั่วโมง ต้นทุนการขนส่งอยู่ที่ 32.54 บริเวณ (Zone) B ระยะทาง 5.1-10.0 กิโลเมตร ใช้เวลาอยู่ที่ 1 ชั่วโมง ต้นทุนการขนส่งอยู่ที่ 82.32 บาท บริเวณ(Zone) C ระยะทาง 10.1-15.0 ใช้เวลาอยู่ที่ 1.3 ชั่วโมงบริเวณต้นทุนการขนส่งอยู่ที่ 114.86 บาท บริเวณ (Zone) D ระยะทาง 15.1-20.0 กิโลเมตร ใช้เวลาอยู่ที่ 2 ชั่วโมง ต้นทุนการขนส่งอยู่ที่ 164.64 บาท การศึกษาครั้งนี้ไม่ได้ศึกษาเกี่ยวกับเส้นทางการขนส่งของแต่ละเส้นทางของบริษัท ดังนั้นจึงควรนำประเด็นนี้ไปศึกษาต่อไป เพื่อหาเส้นทางที่เหมาะสมที่สุดในการขนส่งสินค้า ABSTRACT The purpose of this research is to study as a guideline for cost reduction in freight forwarding. The data analyzed will be in July. Transportation of Senko Logistics Distribution (Thailand) Co., Ltd. The results showed an analysis of freight costs. A case study of Senko Logistics Distribution (Thailand) Co., Ltd. found that by analyzing variable costs based on total working hours from transportation, the variable cost according to the transportation distance would be 3.92 baht per kilometer. When dividing the area by zone, zone A is divided. Distance 1.0-5.0, vale is 0.3 hours, transportation cost is 32.54 zone B, distance 5.1-10.0 kilometers, it takes 1 hour, transportation cost is 82.32 baht, zone C The distance of 10.1-15.0 is 1.3 hours at the cost of transportation at 114.86 baht, zone D distance 15.1-20.0 kilometers, it takes 2 hours, the transportation cost is 164.64 baht. Therefore, this point should be taken further. To find the most suitable route for transporting goods."
การศึกษาประสิทธิภาพการใช้ระบบสารสนเทศสำหรับการจัดส่งสินค้า,งานวิจัยเรื่อง การศึกษาประสิทธิภาพการใช้ระบบสารสนเทศสำหรับการจัดส่งสินค้า (TMS) กรณีศึกษา (จำกัด) มีวัตถุประสงค์ของการวิจัย เพื่อเปรียบเทียบขั้นตอนและระยะเวลาในการทำงาน ช่วงก่อนและหลัง นำระบบ TMS เข้ามาใช้ รวมถึงการหาข้อบกพร่องของระบบ TMS ผู้วิจัยได้นำแนวคิดกระบวนการไหล และแนวคิดการวิเคราะห์งานและเขียนผังงาน มาวิเคราะห์ขั้นตอน กระบวนการทำงาน และเวลาของการทำงานแบบเดิมและการทำงานที่ผ่านระบบ TMS และ ในนำแนวคิด SWOT มาใช้ในการวิเคราะห์จุดเด่น จุดด้อยของระบบ TMS ซึ่งผลการวิจัยการศึกษาประสิทธิภาพการใช้ระบบสารสนเทศสำหรับการจัดส่งสินค้านี้ ทำให้ทราบว่าการทำงานทั้งสองรูปแบบการทำงานด้วยระบบ TMS มีขั้นตอนเพิ่มขึ้นมา 1 ขั้นตอนจากเดิมที่มี 10 ขั้นตอนเป็น 11 ขั้นตอนแต่ระยะเวลาการทำงานลดลง ไปถึง 65.3 นาทีจากเดิมที่ใช้เวลาในกระบวนการทำงานทั้งหมด 145 นาทีเป็น 79.3 นาที
การจัดทำคู่มือการใช้งานโปรแกรม Distrib ในการพิมพ์สติกเกอร์ติดชิ้นงาน,การทำวิจัยครั้งนี้มีจุดประสงค์เพื่อจัดทำคู่มือการพิมพ์สติกเกอร์ติดชิ้น เพื่อช่วยลดระยะเวลาในการสอนงานสำหรับผู้ใช้งานใหม่ ช่วยลดความผิดพลาดที่อาจเกิดขึ้นในกระบวนการทำงาน และเพื่อให้ผู้จัดทำได้ศึกษาถึงกระบวนการและขั้นตอนการปฏิบัติของงานที่ได้รับมอบหมายมากยิ่งขึ้น โดยผู้จัดทำได้ทำการศึกษาและจดบันทึกขั้นตอนการปฏิบัติงานและนำข้อมูลลำดับขั้นตอนการพิมพ์สติกเกอร์รวมถึง Part Number ที่ทำการพิมพ์สติกเกอร์ที่เก็บรวบรวมจดบันทึกไว้ในแต่ละรายการ มาทำการวิเคราะห์ แยกหมวดหมู่ และสรุปออกมาเป็นขั้นตอนและเรียบเรียงเพื่อให้ง่ายต่อการอ่าน รวมทั้งสามารถปฏิบัติตามได้ ซึ่งในคู่มือจะมีรายละเอียดลำดับขั้นตอนวิธีการใช้เครื่องมือ การหาเลข Work Order ของ Part Number ที่ต้องใช้ในการพิมพ์สติกเกอร์ รวมถึงมีตัวอย่างเพื่อเปรียบเทียบความถูกต้องในการพิมพ์สติกเกอร์
การจัดการโลจิสติกส์เพื่อการท่องเที่ยวของอุทยานแห่งชาติปางสีดาจังหวัดสระแก้ว,งานวิจัยนี้มีวัตถุประสงค์ในการศึกษาองค์ประกอบการจัดการโลจิสติกส์เพื่อการท่องเที่ยวอุทยานแห่งชาติปางสีดา เพื่อประเมินศักยภาพการจัดการโลจิสติกส์เพื่อการท่องเที่ยว รวมทั้งศักยภาพการรองรับนักท่องเที่ยวของแหล่งท่องเที่ยวอุทยานแห่งชาติปางสีดา และเพื่อวิเคราะห์ปัจจัยขับเคลื่อน และอุปสรรคในการพัฒนาโลจิสติกส์ เพื่อการท่องเที่ยวอุทยานแห่งชาติปางสีดา โดยใช้ข้อมูลทุติยภูมิที่เกี่ยวข้อง อาทิ แผนยุทธศาสตร์การพัฒนาจังหวัดสระแก้ว ข้อมูลจากกรมอุทยานแห่งชาติสัตว์ป่าและพันธุ์พืช และอื่นๆ ตลอดจนการวิเคราะห์ ข้อมูลปฐมภูมิด้านอุปทานจากการลงพื้นที่สำรวจโลจิสติกส์เพื่อการท่องเที่ยวในพื้นที่อุทยานแห่งชาติปางสี การสัมภาษณ์จากผู้ประกอบการด้านการให้บริการการท่องเที่ยว และเจ้าหน้าที่หน่วยงานที่เกี่ยวข้อง ตลอดจนการศึกษา ด้านอุปทานการจัดการโลจิสต์เพื่อการท่องเที่ยวของนักท่องเที่ยวที่มายังอุทยานแห่งชาติปางสีดา ด้วยการใช้สอบถาม จำนวน 400 ชุด ทำให้ผู้วิจัยได้ผลการวิจัยตามวัตถุประสงค์ของงานวิจัยโดยได้องค์ประกอบการ จัดการโลจิสติกส์เพื่อการท่องเที่ยวอุทยานแห่งชาติปางสีดา 4 องค์ประกอบหลักคือ การขนส่ง (Transportation) สิ่ง อำนวยความสะดวกแก่นักท่องเที่ยว (Amenities) ทรัพยากรทางระบบนิเวศ และภูมิทัศน์ (Ecological Resources and Landscape) และการจัดการสิ่งแวดล้อม (Environmental Management) ซึ่งการพัฒนาทุกองค์ประกอบใช้เทคโนโลยีสารสนเทศและนวัตกรรมด้านการท่องเที่ยว ผลการวิเคราะห์ ศักยภาพของแต่ละองค์ประกอบพบว่า 1) การขนส่ง ได้แก่ การขนส่งจากจุดเริ่มต้นไปอุทยานแห่งชาติปางสีดา และกลับที่พักอาศัย เครือข่ายการคมนาคมท้องถิ่นในจังหวัดสระแก้ว และการขนส่งจากอุทยานแห่งชาติปางสีดา นักท่องเที่ยวนอกจากจะ เดินทางไปอุทยานแห่งชาติปางสีดาโดยรถส่วนตัว รถโดยสารประจำทาง และรถไฟ การเดินทางภายในพื้นที่อุทยานแห่งชาติปางสีดา นักท่องเที่ยวจะเดินทางไม่สะดวกหากไม่ใช้รถส่วนตัวหรือเช่ารถ โดยสารสาธารณะ ซึ่งต้องพัฒนาต่อไป 2) สิ่งอำนวยความสะดวก ที่สำคัญได้แก่ ที่พัก ร้านอาหาร สถานพยาบาล และ ผู้ให้บริการในการท่องเที่ยว ที่พักพบว่ามีให้เลือกพักไม่มากนัก ส่วนร้านอาหารควรมีสัญลักษณ์ฮาลาลเพื่อรองรับนักท่องเที่ยวชาวมุสลิมในอนคตด้วย การบริการด้านการแพทย์ฉุกเฉิน (Emergency medical services: EMS) ส่วนสิ่งอำนวยความสะดวกด้านอื่นๆ เช่น สัญญาณโทรศัพท์ อินเทอเน็ต WIFI อยู่ในระดับที่ดี 3) ทรัพยากรทางระบบนิเวศ และภูมิทัศน์ได้แก่พื้นที่ธรรมชาติ (ความ สวยงามตามธรรมชาติและคุณค่าทางเศรษฐกิจ) การออกแบบภูมิทัศน์ รอบๆพื้นที่ ซึ่งมีทรัพยากรทางระบบนิเวศ และภูมิทัศน์ที่สวยงาม สมบูรณ์ มีการจัดการที่ดีพอสมควร แต่แหล่งท่องเที่ยวบางจุดตั้งอยู่ในพื้นที่เขตอนุรักษ์สัตว์ป่าและพันธุ์พืช เขตป่าสงวน แห่งชาติ ทำให้การพัฒนาโครงสร้างพื้นฐานทำได้ไม่สะดวกนัก ต้องมีการประสานหน่วยงานเจ้าของพื้นที่ให้อนุญาต ดำเนินการจึงจะปรับปรุงได้ ทำให้เกิดความล่าช้าหรือขาดการปรับปรุงไปบ้าง อาทิ ในเรื่องไฟส่องสว่าง ป้ายบอก การปรับปรุงถนนเข้าไปยังแหล่งท่องเที่ยวเป็นต้น กรมทางหลวงชนบทที่มีหน้าที่ปรับปรุง สิ่งเหล่านี้แต่อาจติดประเด็นของกฎหมายและระเบียบของหน่วยงานเจ้าของพื้นที่ ทำให้การปรับปรุงภูมิทัศน์ทำได้ ไม่สะดวกนัก และ 4) การจัดการสิ่งแวดล้อม ได้แก่การ จัดการขยะ การจัดการน้ำ และการควบคุมมลพิษทางอากาศ พบว่าในพื้นที่อุทยานแห่งชาติปางสีดานั้นไม่มีปัญหาในเรื่องของการจัดการขยะและมลพิษทาง แต่ปัญหาที่พบคือเรื่องทรัพยากรน้ำ จากกรณีมีการเกิดอุทกภัย ทำให้บริเวณน้ำตกปางสีดา เกิดความเสียหายต้องปิดพื้นที่เพื่อความปลอดภัยของนักท่องเที่ยว
คู่มือประกอบการใช้ E-customs (Paperless Software),ซี เอฟ เอฟ เป็นผู้ให้บริการขนส่งสินค้าที่ไม่ใช่เจ้าของยานพาหนะหรือไม่มียานพาหนะเป็นของตนเอง ( N.V.O.C.C. : NON-VESSEL OPERATING COMMON CARRIER) ไม่ใช่ผู้ส่งสินค้าแต่ทำหน้าที่เป็นผู้เชี่ยวชาญด้านโลจิสติกส์ จัดหาผู้ขนส่งหลากหลายรูปแบบเพื่อให้การขนส่งมีต้นทุนต่ำ โดยบริษัท ซี เอฟ เอฟ ได้จัดตั้งชุดโปรแกรม iXIMPLE เพื่อจัดทำ E-customs (Paperless Software) ซึ่งเป็นระบบพิธีการศุลกากรอิเล็กทรอนิกส์ไร้เอกสาร (E-Customs) เพื่อให้บริการผู้ประกอบการค้า อำนวยความสะดวกทางการค้า (Trade Facilitation) ด้วยการปฏิบัติพิธีการศุลกากรที่เรียบง่าย สะดวก รวดเร็ว และโปร่งใส ทำให้ผู้นำเข้าและผู้ส่งออกไม่ต้องเดินทางมาจัดการเอกสารกับเจ้าหน้าที่ศุลกากร สามารถยื่นและจัดทำเอกสารได้ด้วยคอมพิวเตอร์
แนวทางในการปรับตัวของธุรกิจร้านอาหารที่ได้รับผลกระทบจากสถานการณ์การแพร่ระบาดของโรคตดิเชื้อไวรัสโคโรนา 2019 (COVID-19) ในพื้นที่หาดวอนนภา ตำบลแสนสุข อำเภอเมืองจังหวัดชลบุรี,"บทความวิจัยนี้มีวัตถุประสงค์เพื่อศึกษาสาเหตุและผลกระทบจากโรคติดเชื้อไวรัสโคโรนา 2019 (COVID-19) ต่อผู้ประกอบการร้านอาหาร เพื่อศึกษาพฤติกรรมผู้บริโภคในการเข้าถึงช่องทางการจัดจำหน่ายของร้านอาหารและเพื่อสร้างรูปแบบการปรับตัวของธุรกิจร้านอาหารในพื้นที่หาดวอนนภา ตำบลแสนสุข อำเภอเมือง จังหวัดชลบุรี ดำเนินการศึกษาด้วยการวิจัยเชิงข้อมูลเชิงปริมาณ (QuantitativeResearch) โดยใช้แบบสอบถามกับกลุ่มตัวอย่างที่กำหนดจนครบตามจำนวนขนาดกลุ่มตัวอย่างที่ได้กำหนดไว้คือจำนวน 400 คนและทำการศึกษาข้อมูลเชิงคุณภาพ (Qualitative Research) โดยใช้แบบสัมภาษณ์ ข้อคำถามกึ่งโครงสร้าง สถิติที่ใช้ในการวิเคราะห์ คือ ความถี่ ร้อยละ ค่าเฉลี่ย และค่าความเบี่ยงเบนมาตรฐาน ผลการวิจัยพบว่า จากการสัมภาษณ์ผู้ประกอบการจากการส่วนใหญ่ผลกระทบที่ได้รับจากโรคติดเชื้อไวรัสโคโรนา 2019 (COVID-19) จะเป็นในเรื่องของลูกค้า การขาดทุน เป็นต้น ซึ่งผู้ประกอบการส่วนใหญ่ได้มีการปรับตัวขายในรูปแบบออนไลน์และเดลิเวอรี่ การสร้างความแตกต่างด้านผลิตภัณฑ์ การนำส่วนประสมตลาดไปใช้ในการประกอบธุรกิจ เพราะสินค้าส่วนใหญ่มีความคล้ายคลึงกันทำให้ผู้ประกอบการต้องสร้างความประทับใจและการให้ความสำคัญกับลูกค้ามากขึ้นและจากการศึกษาพฤติกรรมผู้บริโภคกลุ่มตัวอย่างผู้บริโภคพบว่า ส่วนใหญ่เป็นเพศหญิง มีอายุระหว่าง 20-35 ปี เป็นนักเรียน/นักศึกษา ระดับการศึกษาระดับปริญญาตรีและส่วนใหญ่มีรายได้เฉลี่ยต่อเดือนระหว่าง 10,001-20,000 บาท"
การเพิ่มประสิทธิภาพการรับชิ้นส่วนด้วยระบบ RPA Robotic Process Automation),งานวิจัยมีวัตถุประสงค์เพื่อศึกษากระบวนการทำงานการเพิ่มประสิทธิภาพการรับชิ้นส่วนด้วยระบบ RPA (Robotic process automation) ของบริษัท แมนูแฟคเจอริ่ง จํากัด เพื่อปรับปรุงกระบวนการทำงานให้เกิดประสิทธิภาพสูงสุดและช่วยลดความสูญเปล่าจากการทำงานของคนและยังสร้างศักยภาพให้แก่องค์กรอีกด้วย โดยใช้การวิเคราะห์หาสาเหตุของปัญหาใช้ Cause and Effect Diagram แสดงสาเหตุผังก้างปลาและแนวทางในการแก้ไขปัญหาโดยการเขียนขั้นตอนการทำงาน (Flow Chart) และแผนภูมิกระบวนการไหล (Flow Process Chart) เพื่อวิเคราะห์ขั้นตอนการทำงานและผลกระทบในการรับชิ้นส่วนงานและการลดความสูญเปล่าด้วยหลักการ ECRS มาเป็นเครื่องมือในการวิเคราะห์เพื่อหาแนวทางในการแก้ปัญหา ผลการศึกษาพบว่าจากการนำระบบ RPA (Robotic Process Automation) มาปรับใช้ทำให้ลดความผิดพลาดที่เกิดการจากการทำงานของพนักงานลง ลดระยะเวลาในการรับชิ้นส่วนงาน ซึ่งอิงจากระยะเวลาแสดงแผนภูมิกระบวนการไหล Flow chart Process โดยก่อนการนำระบบ RPA (Robotic Process Automation) มาปรับใช้ ระยะเวลาที่ใช้ทั้งหมดคือ 1250 วินาที หรือ 20.83 นาที และหลังการปรับปรุงกระบวนการทำงานด้วยระบบ PRA ระยะเวลาที่ใช้ทั้งหมดคือ 143 วินาที หรือ 2.4 นาทีต่อวัน ลดค่าใช้จ่ายที่เกิดขึ้นจากการที่ไลน์ผลิตหยุดชะงัก และหลังจากมีการนำระบบ PRA มาปรับใช้ในการรับชิ้นส่วนงาน T5 Night Shift ผู้วิจัยจึงคิดว่าควรมีการศึกษาระบบ RPA เพิ่มเติมเพื่อนำระบบมาปรับใช้กับส่วนงานอื่นๆที่มีการทำงานแบบเดิม ซ้ำซากเพื่อช่วยลดระยะเวลาในการทำงาน ลดค่าใช้จ่ายและลดความผิดพลาดที่อาจเกิดขึ้นโดยพนักงาน
การศึกษาขั้นตอนการทำงานของพนักงานแผนก Customer service และการดำเนินพิธีศุลกากรกรณีศึกษา,กรณีศึกษาการปฏิบัติงานของแผก Customer Service สยามลอจิสติคส์ จำกัดและขั้นตอนการดำเนินการพิธีศุลกากรขาเข้าจากการสังเกตปัญหาของการทำงานผู้วิจัยพบว่าลูกค้าส่วนใหญ่มีแนวโน้มที่จะเสนองานลดลงจากปัญหาดังกล่าวจึงมีความสนใจที่จะศึกษาปัจจัยที่ส่งผลกระทบต่อบริษัทโดยมีวัตถุประสงค์เพื่อศึกษากระบวนการทำงานของพนักงานตำแหน่ง Customer service ของบริษัท สยามลอจิสติคส์ จำกัดและเพื่อศึกษาปัญหาในการดำเนินการทางด้านพิธีการศุลกากรขาเข้ารวมทั้งเพื่อให้บริษัทเล็งเห็นความสำคัญของปัญหาโดยการเสนอผลกระทบในการทำงานของพนักงานแผนก Customer Service ซึ่งการวิจัยในครั้งนี้เป็นการวิจัยเชิงคุณภาพ (Qualitative Research ) โดยการสังเกตการณ์การปฏิบัติงานของพนักงานในบริษัท การเก็บรวบรวมข้อมูลเพื่อทำการศึกษาวิจัยเรื่อง การศึกษาการทำงานของพนักงานแผนก Customer Service และขั้นตอนการดำเนินพิธีการศุลกากรขาเข้า กรณีศึกษาบริษัท สยามลอจิสติคส์ โดยผลการดำเนินการเป็นดังนี้ จากที่ผู้วิจัยได้ทำการรวบรวมข้อมูลและวิเคราะห์ข้อมูลนั้นได้พบปัญหาจากการทำงานที่ส่งผลให้ทางลูกค้าลดปริมาณงานที่ใช้บริการกับทางบริษัทลงได้แก่ ระบบในการทำงานมีปัญหาและประสิทธิภาพในการให้บริการของพนักงาน เนื่องจากระบบของบริษัทเกิดข้อขัดข้องขึ้นทำให้พนักงานไม่สามารถดำเนินงานตามกำหนดเวลาและไม่สามารถติดต่อแลกเปลี่ยนข้อมูลกับลูกค้าได้รวมทั้งปัญหาทางด้านของพนักงานบางคนที่ดำเนินงานล่าช้าหรือทำงานไม่ได้ประสิทธิภาพเท่าที่ควรรวมไปถึงค่าใช้จ่ายและความเสียหายที่เกิดขึ้นหลังจากพบปัญหาซึ่งส่งผลต่อความพึ่งพอใจและการเลือกใช้บริการของลูกค้าทางผู้จัดทำจึงนำผลกระทบที่ได้วิเคราะห์ข้างต้นมาเสนอเพื่อให้ทางบริษัทตระหนักถึงปัญหาที่เกิดขึ้นหลังจากที่ผู้วิจัยได้ทำการวิจัยแล้วมีความเห็นว่าปัญหาที่เกิดขึ้นกับบริษัทนั้นเป็นปัญหาที่ค่อนข้างส่งผลกระทบต่อความเชื่อมั่นของลูกค้าในการเลือกใช้บริการผู้วิจัยจึงมีความเห็นว่าบริษัทควรให้ความสำคัญกับปัญหาและผลกระทบที่เกิดขึ้นเพื่อรักษาความเชื่อใจและความไว้วางใจของลูกค้ารวมทั้งส่งผลต่อภาพลักษณ์ที่ดีของบริษัท
การเพิ่มประสิทธิภาพการตรวจปล่อยรถนำเข้า ภายใต้เงื่อนไขเขตปลอดอากร,การเพิ่มประสิทธิภาพการตรวจปล่อยรถนำเข้า ภายใต้เงื่อนไขเขตปลอดอากร (Freezone) เพื่อให้ลดระยะเวลาที่เสียไปโดยเปล่าประโยชน์ และเพื่อให้เกิดประสิทธิภาพที่สูงที่สุด โดยทางผู้วิจัยได้ ตรวจสอบและเรียนรู้วิธีการทำงาน พบว่า สาเหตุที่ทำให้กระบวนการขั้นตอนการดำเนินงานขาดประสิทธิภาพ คือ การตรวจปล่อยรถนำเข้า ซึ่งสินค้าเกิดความเสียหาย เกิดการทำงานล่าช้า ใช้เวลาในการทำงานนาน เนื่องด้วยกระบวนการทำงานหลายขั้นตอน ส่งผลให้มีระยะเวลาในการทำงานที่เพิ่มมากขึ้น โดยในการทำวิจัย เริ่มจากการศึกษากระบวนการทั้งหมดอย่างละเอียด ปรับปรุงส่วนที่บกพร่อง ในขั้นตอนการปฏิบัติงานเพื่อช่วยลดระยะเวลาการทำงานของพนักงาน รวมถึงเพิ่มความสามารถและประสิทธิภาพการทำงานให้ดียิ่งขึ้น เนื่องจากการดำเนินงานภายใต้เงื่อนไขเขตปลอดอากรมีลักษณะเฉพาะตัวแตกต่างจากการดำเนินการในแบบปกติ
การเพิ่มประสิทธิภาพการจัดลำดับงานสำหรับกระบวนการทำงานในแผนก Shipping ภายใต้ข้อจำกัดของทรัพยากรในองค์กร,การดำเนินงานวิจัยนี้ มีวัตถุประสงค์เพื่อศึกษากระบวนการทำงานในแผนก Shipping วิเคราะห์ปัญหาในกระบวนการทำงาน เพื่อหาแนวทางแก้ไขปัญหาและเพิ่มประสิทธิภาพการจัดลำดับงานภายใต้ข้อจำกัดของทรัพยากรในองค์กร สำหรับเป็นแนวทางในการนำไปประยุกต์ใช้แก้ปัญหาความล่าช้าของการทำงานและเอกสาร โดยเลือกใช้การศึกษาคู่มือระเบียบการปฏิบัติงาน การสัมภาษณ์เชิงโครงสร้าง ร่วมกับการออกแบบการแก้ไขปรับปรุงกระบวนการทำงาน ผลการศึกษาพบว่าสาเหตุของการเกิดความล่าช้าในการทำงานและการจัดทำเอกสารที่ควรแก้ไขมากที่สุดมาจากสาเหตุหลัก 2 ด้าน คือ ด้านพนักงาน และด้านกระบวนการ ซึ่งเกิดจากพนักงานขาดความรอบคอบไม่ตรวจสอบงานและปัญหามาตรฐานในกระบวนการทำงานเนื่องจากการทำงานไม่เป็นไปตามขั้นตอนการทำงานเพราะคู่มือการทำงานไม่อัปเดต เมื่อวิเคราะห์เปรียบเทียบเวลาในการดำเนินงานก่อนและหลังการปรับปรุงตามลำดับขั้นตอนการทำออเดอร์พบว่า เวลาในการจัดทำออเดอร์ก่อนการปรับปรุงกระบวนการทำงาน เท่ากับ 60.02 นาทีต่อออเดอร์ และเวลาการจัดทำออเดอร์หลังจากการปรับปรุงกระบวนการทำงาน 49.68 นาทีต่อออเดอร์ แสดงให้เห็นว่าวิธีแก้ไขปัญหาที่ได้ออกแบบไว้สามารถนำมาปรับปรุงแก้ไขปัญหาที่ทำให้เวลาในทำงานและการจัดทำออเดอร์ลดลงได้ 10.34 นาที คิดเป็น 17.23% ของเวลาก่อนการปรับปรุงการทำงาน ซึ่งเวลาที่ลดลงจะทำให้ทีมออเดอร์สามรถเพิ่มการทำงานสำหรับการออกออเดอร์ได้ ร้อยละ 20.79 ของการออกออเดอร์ ส่งผลให้ความล่าช้าลดลงและทำให้เพิ่มประสิทธิภาพหลังการปรับปรุงกระบวนการ
กลยุทธ์การดําเนินธุรกิจ,การวิจัยครั้งนี้มีวัตถุประสงค์ เพื่อศึกษากลยุทธ์การดำเนินธุรกิจ ปัญหาและอุปสรรคในการดำเนินธุรกิจของ งานวิจัยนี้เป็นงานวิจัยเชิงคุณภาพใช้วิธีการสัมภาษณ์ระดับลึกโดยกลุ่มเป้าหมายที่ใช้ในการวิจัยครั้งนี้ ได้แก่ กรรมการผู้จัดการและพนักงานรวมทั้งสิ้น 4 คนนอกจากนี้ยังใช้วิธีการสังเกตแบบมีส่วนร่วมในกิจกรรมของการปฏิบัติงานจริงจากการศึกษาพบว่า มีรูปแบบการดำเนินธุรกิจแบบแบ่งตามสายงานหลักคือ มีการแบ่งแยกหน้าที่ความรับผิดชอบตามแต่ละแผนกเพราะสามารถควบคุมการทำงานและแก้ไขข้อผิดพลาดที่เกิดจากการทำงานได้ง่ายทางผู้ประกอบการมีกลยุทธ์ในการดำเนินธุรกิจคือให้ความสำคัญกับการให้บริการอย่างมีคุณภาพและครบวงจรทางด้านราคาจะพิจารณาจากรูปแบบและเงื่อนไขการให้บริการให้สอดคล้องกับคุณภาพของบริการและความต้องการของลูกค้าให้ได้มากที่สุด และกลยุทธ์ช่องทางการให้บริการมีค่อนข้างหลายรูปแบบ ทำให้ลูกค้าสามารถติดต่อได้สะดวกรวดเร็ว เพื่ออำนวยความสะดวกให้แกลูกค้าให้ได้มากที่สุด มีความเชี่ยวชาญในการขนส่งสินค้าในรูปแบบต่างๆที่ครอบคลุมทั่วประเทศ ทำให้ลูกค้าที่มาใช้บริการของบริษัทมั่นใจได้ว่าจะไม่มีข้อผิดพลาดหรือความเสียหายที่เกิดจากการขนส่งที่ไม่ถูกต้อง นอกจากนี้จากการศึกษายังพบว่าผู้ประกอบการประสบปัญหาและอุปสรรคในการดำเนินธุรกิจดังนี้ 1) ปัญหาเรื่องพนักงานขับรถขนส่งสินค้า 2) ปัญหาเรื่องต้นทุนการขนส่ง 3) ปัญหาความสอดคล้องระหว่างนโยบายและการปฏิบัติงาน 4) ปัญหาด้านเทคโนโลยีสารสนเทศ
การเพิ่มประสิทธิภาพการจัดการพื้นที่คลังสินค้าสำหรับจัดเก็บบรรจุภัณฑ์,การวิจัยครั้งนี้มีวัตถุประสงค์เพื่อ ศึกษาปัญหาและปรับปรุงการจัดการกล่องบรรจุภัณฑ์ รวมถึงเพิ่มพื้นที่ภายในคลังสินค้าของบริษัท โดยใช้ทฤษฎี ABC Analysis และปรับปรุงการจัดเก็บกล่องบรรจุภัณฑ์โดยการใช้หลักการ FIFO (First In First Out) ด้วยการติดป้ายวันที่นำเข้าสินค้า และหยิบใช้สินค้าโดยดูจากวันที่นำเข้าก่อนหยิบใช้ก่อน เพื่อการทำให้เกิดการหมุนเวียนกล่องบรรจุภัณฑ์ ลดปัญหากล่องเก่าเสื่อมสภาพ รวมถึงติดตั้งป้ายบ่งชี้และระบุชื่อแถวโดยใช้ชื่อของกล่องรุ่นต่างๆ ติดไว้ที่ผนังเพื่อง่ายต่อการมองเห็น และง่ายต่อการจัดเก็บกล่องบรรจุภัณฑ์ จากผลการวิจัยพบว่า หลังการปรับปรุงคลังสินค้า โดยการใช้ทฤษฎี ABC Analysis พบว่าภายในสัปดาห์ที่1 ถึงสัปดาห์ที่4 จำนวนกล่องบรรจุภัณฑ์ภายในคลังสินค้าลดลงมามากถึง 37.43% ของจำนวนกล่องบรรจุภัณฑ์ก่อนปรับปรุงคลังสินค้า และพนักงานสามารถหยิบใช้และกล่องบรรจุภัณฑ์ได้สะดวกมากขึ้น
การศึกษาแนวทางการเพิ่มประสิทธิภาพกระบวนการผลิตพาเลทไม้,1. บทคัดย่อ การวิจัยนี้มีจุดประสงค์เพื่อศึกษาขั้นตอนกระบวนการผลิตพาเลทไม้ และเสนอแนวทางการเพิ่มประสิทธิภาพของกระบวนการผลิตพาเลทไม้ ในแผนกการผลิต ของบริษัท บูรณาพา กรุ๊ป เพื่อนำปัญหาที่พบระหว่างการดำเนินขั้นตอนในการผลิตมาปรับปรุง และเพิ่มประสิทธิภาพให้กับกระบวนการผลิตพาเลทไม้ให้สามารถดำเนินการผลิตได้อย่างรวดเร็ว และลดระยะเวลาในการทำงานให้มากที่สุด จากการศึกษานั้นพบว่าปัญหาส่วนใหญ่มาจากการดำเนินงานที่ซ้ำซ้อนที่ไม่สร้างมูลค่า จึงทำให้การดำเนินงานล่าช้า โดยผู้วิจัยได้นำระบบลีนมาใช้ในการปรับปรุงกระบวนทำงานและเพิ่มประสิทธิภาพของการทำงาน การระบุสาเหตุของปัญหาในกิจกรรมที่ไม่เพิ่มมูลค่าให้แก่บริษัทและนำมาวิเคราะห์ผลกระทบของปัญหาเพื่อนำไปสู่การเพิ่มประสิทธิภาพในการผลิต หลังจากการปรับปรุงกระบวนการผลิตโดยการ ลดขั้นตอนการทำงานที่ซับซ้อน และขั้นตอนที่ก่อให้เกิดการเสียเวลาเปล่า พบว่าขั้นตอนการปฏิบัติงานมีเท่าเดิมเพราะเป็นกิจกรรมสร้างมูลค่า ขั้นตอนการเคลื่อนย้ายเท่าเดิม ขั้นตอนการเก็บรักษาเท่าเดิม มีระยะทางการเคลื่อนที่ 26 กิโลเมตรเท่าเดิม แต่มีขั้นตอนการตรวจสอบลดลง 1 ขั้นตอน จาก 4 ขั้นตอน และขั้นตอนการรอเข้ากระบวนการถัดไปลดลง 3 ขั้นตอนจาก 4 ขั้นตอน ทำให้มีระยะเวลาในการผลิตลดลงจาก 15 ชั่วโมง เหลือ 13.4 ชั่วโมง ลดไป 1.6 ชั่วโมง ซึ่งจะเห็นได้ว่าการนำระบบลีนมาใช้ในการปรับปรุงกระบวนการผลิตสามารถเพิ่มประสิทธิภาพให้กับกระบวนการผลิตพาเลทไม้ได้จริง
การวิเคราะห์กระบวนการทำงานของคลังสินค้า,การศึกษาวิจัยครั้งนี้มีวัตถุประสงค์เพื่อศึกษากระบวนการทำงานภายในพื้นที่จัดเตรียมสินค้า และเพื่อเพิ่มประสิทธิภาพในการดำเนินงานภายในพื้นที่จัดเตรียมสินค้าของคลังสินค้าประเภทบริษัท ลอจีสติกส์ การศึกษาครั้งนี้เป็นการวิจัยเชิงทดลองโดยนำหลัก ABC Analysis มาเป็นเครื่องมือในการทดลองเพิ่มประสิทธิภาพในการดำเนินงานภายในพื้นที่จัดเตรียมสินค้า โดยเก็บข้อมูลการดำเนินงานก่อนและหลังการปรับปรุงเพื่อวัดประสิทธิภาพการดำเนินงานของพื้นที่จัดเตรียมสินค้าหลังการปรับปรุง จากผลการศึกษา เรื่อง การวิเคราะห์กระบวนการทำงานของคลังสินค้า โดยใช้แผนผังก้างปลาในการวิเคราะห์ปัญหาและใช้หลัก ABC Analysis พบว่า จากการวัดประสิทธิภาพของพื้นที่จัดเตรียมสินค้า โดยเปรียบเทียบรอบเวลาของกระบวนการทำงานปัจจุบันก่อนการปรับปรุง และหลังการปรับปรุง โดยผลที่ได้จากการนำแนวคิดลีนมาประยุกต์ใช้ โดยใช้การกำจัดสิ่งสูญเปล่า 7 ประการมาใช้ สามารถลดเวลาในกันตักสินค้า โดยพนักงานโดพนักงานตักสินค้าประเภท Paper มีระยะทางลดลงเหลือ 419.5 เมตร จากเดิมใช้ระยะทาง 725.5 เมตร และใช้เวลาในการตักสินค้าลดลงเหลือ 16.5 นาที จากเดิมใช้เวลา 30 นาที และสินค้าประเภท Jumbo มีระยะทางลดลงเหลือ 1552 เมตร จากเดิมใช้ระยะทาง 1912 เมตร และใช้เวลาในการตักสินค้าลดลงเหลือ 21.5 นาที จากเดิมใช้เวลา 32 นาที
การปรับปรุงข้อมูลพื้นฐานของวัตถุดิบที่จัดเก็บในคลังสินค้าเพื่อเพิ่มประสิทธิภาพ ในคลังสินค้า,การวิจัยในครั้งนี้มีจุดประสงค์เพื่อศึกษาหาแนวทาง และวิเคราะห์วิธีการเพิ่มประสิทธิภาพโดยวิธีการปรับปรุงข้อมูลพื้นฐานของคลังสินค้าวัตถุดิบ จากนั้นทำการปรับปรุงข้อมูลพื้นฐานเพื่อให้คลังสินค้าวัตถุดิบเกิดประสิทธิภาพสูงสุด โดยวิธีการสอบถามจากหัวหน้าแผนก สังเกตจากพนักงานที่เกี่ยวข้อง และลงมือปฏิบัติงานด้วยการวัดขนาด ชั่งน้ำหนักของวัตถุดิบทุกชนิดที่อยู่ภายในคลังสินค้าวัตถุดิบ เพื่อนำข้อมูลที่ได้มาทำการจดบันทึก วิเคราะห์ และออกแบบเพื่อนำมาเป็นฐานข้อมูลในการทำงานให้กับบริษัท
การศึกษาปัจจัยที่ส่งผลต่อการเลือกใช้บริการ3PL(Third Party Logistics) ด้านการขนส่งในการจัดส่งสินค้า ของบริษัทแห่งหนึ่งในจังหวัดระยอง,การวิจัยครั้งนี้เป็นการศึกษาปัจจัยที่ส่งผลต่อการตัดสินใจเลือกใช้บริการ 3PL(Third Party Logistics) ในด้านการขนส่ง ซึ่งเป็นหนึ่งในกระบวนการด้านโลจิสติกส์ ของบริษัทแห่งหนึ่งในจังหวัดระยอง งานวิจัยนี้เป็นงานการวิเคราะห์โดยใช้แบบสอบถามโดยแบบสอบถามที่ใช้เป็นลักษณะมาตราส่วนประมาณค่า(Rating Scale) โดยเก็บรวบรวมข้อมูลจากกลุ่มตัวอย่างคือแผนกโลจิสติกส์( Logistics) แผนกบัญชี( Financial) แผนกVPS และแผนกจัดซื้อ(Purchasing) จำนวน 12 คน จากผลการศึกษาพบว่าปัจจัยที่มีผลต่อการตัดสินใจคัดเลือกผู้ให้บริการ 3PL(Third Party Logistics).ในด้านการขนส่ง สามารถเรียงตามระดับความสำคัญตาม ค่าเฉลี่ยได้ดังนี้ ปัจจัยด้านกระบวนการดำเนินงาน 4.55 คิดเป็น 17.63 เปอร์เซ็นต์ ปัจจัยด้านบุคคล 4.53 คิดเป็น 17.55 เปอร์เซ็นต์ ปัจจัยด้านผลิตภัณฑ์ 4.43 คิดเป็น 17.16 เปอร์เซ็นต์ ปัจจัยทางด้านช่องทางการเข้าถึงผู้ให้บริการ 4.34 คิดเป็น 16.81 เปอร์เซ็นต์ ปัจจัยด้านราคา 4.32 คิดเป็น 16.74 เปอร์เซ็นต์ ปัจจัยด้านการส่งเสริมการขาย 3.64 คิดเป็น 14.10 เปอร์เซ็นต์ ตามลำดับ
การเพิ่มประสิทธิภาพการทำงานภายในคลังสินค้า,การวิจัยนี้มีจุดประสงค์เพื่อการศึกษาขั้นตอนการดำเนินงาน และปัญหาของแผนกจัดเก็บและแผนกจัดหาสินค้าในคลังสินค้า ของบริษัท SEWT. เพื่อนำปัญหาที่พบระหว่างการปฏิบัติงานมาปรับปรุง และเพิ่มประสิทธิภาพกระบวนการจัดการสินค้าในคลังสินค้า ให้สามารถจัดการได้รวดเร็ว และลดระยะเวลาการทำงานให้มากที่สุด ผู้วิจัยได้นำแผนภูมิก้างปลามาใช้ เพื่อระบุสาเหตุปัญหาในกิจกรรมที่ไม่สร้างมูลค่าให้แก่บริษัท และนำมาวิเคราะห์ผลกระทบของปัญหา จากการศึกษาปัญหานั้น พบว่าปัญหาส่วนใหญ่มาจากทาง Supplier ที่ไม่ได้ทำการตรวจสอบความถูกจต้องอย่างละเอียด จึงทำให้การดำเนินงานนั้นล่าช้า และยังมีปัญหาที่มีความสัมพันธ์กันเพิ่มเข้ามาอีกนั่นคือ การเกิดความผิดพลาดการดำเนินงาน ทำให้ต้องย้อนกลับไปแก้ส่วนที่ผิดอยู่หลายครั้ง จึงเกิดเป็นการทำงานที่ซ้ำซ้อน และงานล่าช้า โดยผู้วิจัยได้มีการนำแนวคิดแบบลีนเข้ามาใช้ในการปรับปรุงและเพิ่มประสิทธิภาพของการทำงาน โดยแบ่งออกเป็น ทฤษฎี ECRS มาลดความสูญเปล่าการดำเนินงาน ซึ่งเน้นเป็นกิจกรรมไม่สร้างผลตอบแทนให้กับบริษัท ทฤษฎีไคเซ็นนำมาใช้ในการปรับปรุงวิธีการดำเนินงานอย่างต่อเนื่อง และทฤษฎี 5W1H เป็นการรวบรวมข้อมูลทั้งหมดจากการดำเนินงาน และใช้เครื่องมือชุดคำถามอย่างเป็นระบบมาตั้งคำถามเพื่อระบุหาสาเหตุที่แท้จริงของปัญหา
การศึกษากระบวนการทำงานและวิเคราะห์ประสิทธิภาพการใช้งานของรถขนส่งระหว่างคลังสินค้า,งานวิจัยนี้ดำเนินการภายใด้กรอบแนวคิดการปรับปรุงกระบวนการทำงานและหาแนวทางในการเพิ่มประสิทธิภาพ โดยเป็นการศึกษาเกี่ยวกับกระบวนการทำงานของ Team HOP และการใช้งานรถขนส่งระหว่างคลังสินค้าของบริษัท โลจิสติกส์ (ไทยแลนด์) ที่คลังสินค้า CEVA – Michelin TSW โดยมีเป้าหมายและวัดถุประสงค์เพื่อปรับปรุงหรือหาแนวทางในการปฎิบัติงานให้มีประสิทธิภาพมากยิ่งขึ้น จากงานศึกษาวิจัยพบว่ากระบวนการดำเนินงานของ Team HOP ในปัจจุบัน การทำงานของ Team HOP นั้นจะมี Supervisor คอยออกคำสั่งว่าต้องนำสินค้าไปส่งคลังไหนก่อนให้กับพนักงานหน้าท่า ( Tally ) และพนักงานหน้าท่า ( Tally ) จะแจ้งข้อมูลต่อให้กับพนักงานขับรถโฟล์คลิฟท์ ( Forklift ) ซึ่งจากการรับคำสั่งที่ถูกส่งต่อมานั้น ทำให้เกิดปัญหาด้านการสื่อสารส่งผลให้มีการทำงานที่ผิดพลาด มีการโหลดสินค้าผิดและส่งสินค้าผิดเรื่อยมาและในกระบวนการทำงานของ Team HOP นั้นมีการทำงานที่ไม่ก่อให้เกิดประโยชน์และเป็นกระบวนการทำงานที่ซ้ำซ้อน หลังจากได้ทำการปรับปรุงแล้วนั้น สามารถลดขั้นตอนการทำงานจากทั้งหมด 16 ขั้นตอน เหลือ 14 ขั้นตอน นอกจากนี้ยังสามารถลดจำนวนพนักงานไปได้ 1 ตำแหน่ง ในส่วนของการใช้งานรถขนส่งระหว่างคลังสินค้าในปัจจุบัน พบว่าประสิทธิภาพการใช้งานรถขนส่งเฉลี่ยอยู่ที่ 98% ซึ่งถือว่าสูงมากแต่เมื่อสังเกตจากข้อมูลที่ได้รวบรวมมานั้นจะแสดงให้เห็นถึงปัญหาในการใช้งานรถขนส่งได้ไม่เต็มประสิทธิภาพมากถึง 140 เที่ยว หรือคิดเป็น 16% จากทั้งหมด ซึ่งส่งผลให้เกิดความไม่คุ้มค่าในการทำงานและค่าใช้จ่ายที่เสียไปให้กับว่าจ้างรถขนส่ง โดยหลังจากได้นำเสนอแนวทางในการเพิ่มประสิทธิภาพแล้วนำมาคำนวณว่าถ้าสามารถปฏิบัติตามแนวทางการเพิ่มประสิทธิภาพและนำรูปแบบการขนส่งเต็มคันหรือเหมาคัน (FTL – Full Truck Load) มาเป็นหลักในการทำงาน ทำให้เที่ยวรถขนส่งนั้นลดลงเหลือ 125 เที่ยว จาก 140 เที่ยว ซึ่งสามารถทำให้ประสิทธิภาพในการใช้งานรถขนส่งระหว่างคลังสินค้าเกิดผลสูงสุดและสามารถลดจำนวนการขนส่งที่ไม่จำเป็น อีกทั้งยังเป็นการลดต้นทุนในการขนส่ง
การศึกษาแนวทางการพัฒนาความสัมพันธ์กับซัพพลายเออร์โดยการวิเคราะห์ ค่าใช้จ่ายของบริษัทกรณีศึกษา,การทำวิจัยครั้งนี้มีวัตถุประสงค์เพื่อศึกษา (1) เพื่อศึกษาการเปรียบเทียบและวิเคราะห์ค่าใช้จ่ายของซัพพลายเออร์ในองค์กร (2) เพื่อศึกษาวิธีการรักษาความสัมพันธ์ในระยะยาวกับ ซัพพลายเออร์เพื่อให้เกิดการไหลของวัตถุดิบ (Material Flow) เป็นไปอย่างราบรื่น จากวัตถุประสงค์ของการศึกษาดังกล่าวผู้ศึกษาได้ใช้เครื่องมือในการหาสาเหตุและปัญหาโดยใช้แผนผังก้างปลาเพื่อวิเคราะห์ปัญหาและค้นหาแนวทางแก้ไขที่ส่งผลกระทบต่อการติดต่อและการรักษาความสัมพันธ์กับซัพพลายเออร์ผู้ศึกษาได้ทำการใช้ทฤษฎี ABC Analysis ในการจัดซัพพลายเออร์ตามปริมาณและค่าใช้จ่ายของการสั่งซื้อสินค้าทำให้สามารถบริหารความสัมพันธ์กับซัพพลายเออร์ในแต่ละหมวดหมู่ได้อย่างชัดเจนว่าซัพพลายเออร์รายใดบ้างควรพัฒนาความสัมพันธ์ด้วยมากที่สุด ผลการวิเคราะห์พบว่าทางบริษัทมีปัญหาภายในองค์กรทั้งด้านบุคลากร เครื่องมือ เอกสาร และวิธีการทำงานการไม่มีมาตรฐานในการคัดเลือกซัพพลายเออร์ มีความขัดแย้งกับซัพพลายเออร์ และซัพพลายเออร์ส่งของล่าช้าจึงเริ่มแก้ปัญหาจากภายในองค์กรก่อนโดยการเพิ่มพนักงาน จัดประชุมร่วมกับแผนกอื่นเพื่อสร้างความเข้าใจและแก้ไขปัญหาร่วมกันจึงสามารถแก้ปัญหาภายนอกองค์กรที่ตามมาคือแก้ไขโดยการคิดไตร่ตรองมากขึ้น ทำความรู้จักกับซัพพลายเออร์ให้มากขึ้น ติดตามคำสั่งซื้ออยู่เสมอแต่ปัญหาซอฟแวร์ ERP ของบริษัทกรณีศึกษาไม่สามารถแก้ปัญหาได้ จากการจัด ซัพพลายเออร์มี 4 หมวดหมู่ ได้แก่ กลุ่มซัพพลายเออร์ที่ซื้อขายเครื่องมือ เครื่องใช้สำนักงาน สารเคมี และวัตถุดิบทางตรงที่ถูกจัดอยู่ในกลุ่ม A จากทฤษฎี ABC Analysis มี 9 รายควรถูกพัฒนาความสัมพันธ์ต่อไปในระดับที่มีความเข้มข้นขึ้นเป็น ซัพพลายเออร์ที่ได้รับการยอมรับ (Certified Suppliers) สารบัญ หน้า ก สารบัญ ข สารบัญตาราง ค สารบัญภาพ ง บทที่
การจัดการเอกสารด้านการส่งออกปิโตรเลียมและเคมีภัณฑ์,การวิจัยในครั้งนี้มีวัตถุประสงค์เพื่อศึกษาขั้นตอนในการปฏิบัติงานและศึกษาข้อมูลรายละเอียดของเอกสารที่ใช้ในพิธีการทางศุลกากรสินค้าประเภทปิโตรเลียมและเคมีภัณฑ์ รวมทั้งได้ศึกษาข้อผิดพลาดต่างๆที่เกิดขึ้นในเอกสาร จากผลการวิจัยพบว่า การจัดการเอกสารด้านการส่งออกปิโตรเลียมและเคมีภัณฑ์ ขั้นตอนการปฏิบัติงานของแผนกปฏิบัติการ การที่จะเพิ่มประสิทธิภาพการทำงาน และลดความผิดพลาดของข้อมูลของเอกสารในการดำเนินพิธีการทางศุลกากร โดยจะมีการพัฒนาหลักๆเลยคือ การพัฒนาทรัพยากรมนุษย์ โดยจะเห็นได้ว่าทรัพยากรมนุษย์มีส่วนเกี่ยวข้องตั้งแต่ขั้นตอนแรกจนถึงขั้นตอนสุดท้ายของการดำเนินพิธีการโดยจะต้องมีการฝึกอบรม การลดข้อผิดพลาด และการเพิ่มความรู้เพื่อทำให้เกิดความเข้าใจที่ถูกต้องและครบถ้วนที่สุด อีกทั้งจะต้อง เพิ่มประสิทธิภาพระหว่างแผนกในด้านการติดต่อสื่อสารให้เกิดความรวดเร็วและลดข้อผิดพลาดระหว่างสื่อสารให้เข้าใจตรงกัน
การพัฒนาระบบจัดการเอกสารใบกำกับภาษีเพื่อการทำงานอย่างมีประสิทธิภาพ,การวิจัยนี้มีจุดประสงค์เพื่อศึกษาขั้นตอนการดำเนินงาน และปัญหาของแผนกจัดซื้อและแผนกบัญชี ในการจัดการเอกสารใบกำกับภาษี ของบริษัท เพื่อนำปัญหาที่พบระหว่างการปฏิบัติงานมาปรับปรุง และเพิ่มประสิทธิภาพให้กับกระบวนการ การจัดการเอกสารใบกำกับภาษี ให้สามารถจัดการได้รวดเร็ว และลดระยะเวลาในการทำงานให้มากที่สุด ผู้วิจัยได้นำแผนภูมิก้างปลามาใช้ เพื่อระบุสาเหตุแห่งปัญหาในกิจกรรมที่ไม่สร้างมูลค่าให้แก่บริษัท และนำมาวิเคราะห์ผลกระทบของปัญหา จากการศึกษาปัญหานั้น พบว่าปัญหาส่วนใหญ่มาจากทาง Supplier ที่ไม่ได้มีการทำไฟล์ส่งงานให้กับทางบริษัท จึงทำให้การดำเนินงานนั้นล่าช้า และยังมีปัญหาที่มีความสัมพันธ์กันเพิ่มเข้ามาอีกนั่นก็คือ การเกิดความผิดพลาดในการดำเนินงาน ทำให้ต้องย้อนกลับไปแก้ส่วนที่ผิดอยู่หลายครั้ง จึงเกิดเป็นการทำงานซ้ำซ้อน และงานล่าข้า โดยผู้วิจัยได้มีการนำแนวคิดแบบลีนเข้ามาใช้ในการปรับปรุงและเพิ่มประสิทธิภาพของการทำงาน โดยแบ่งออกเป็น ทฤษฎี ECRS มาลดความสูญเปล่าในการดำเนินงาน ซึ่งเน้นเป็นกิจกรรมไม่สร้างผลตอแทนให้กับบริษัท ทฤษฎีไคเซ็นนำมาใช้ในการปรับปรุงวิธีการดำเนินงานอย่างต่อเนื่อง และทฤษฎี 5W1H เป็นการรวมรวบข้อมูลทั้งหมดจากการดำเนินงาน และใช้เครื่องมือชุดคำถามอย่างเป็นระบบมาตั้งคำถามเพื่อระบุสาเหตุที่แท้จริงของปัญหา
การเพิ่มประสิทธิภาพการจัดการคลังสินค้าด้วยเทคโนโลยี Barcode กรณีศึกษา แอคเซสซอรี่,"การวิจัยนี้มีวัตถุประสงค์เพื่อศึกษาสภาพ และปัญหาในการจัดการคลังสินค้า วัสดุจำเป็นที่เกี่ยวเนื่องกับการผลิตของบริษัทกรณีศึกษา พร้อมทั้งหาแนวทางการปรับปรุงระบบการจัดการคลังสินค้า วัตถุดิบของการผลิตชิ้นส่วนยานยนต์และอุปกรณ์ตกแต่งยานยนต์ของบริษัท เพื่อพัฒนา และเพิ่มประสิทธิภาพให้กับกระบวนการทำงานด้านการจัดการคลังสินค้า ด้วยการเพิ่มประสิทธิภาพ โดยการนำเทคโนโลยี BARCODE, แผนผังก้างปลา (Fishbone Diagram) มาวิเคราะห์สาเหตุ และผลกระทบของปัญหา พบว่าด้านพนักงานคลังสินค้า บางส่วน ยังไม่สามารถเข้าถึงเทคโนโลยีได้ เนื่องจากปัจจัยภายนอกหลายประการ และปัญหาการบันทึกข้อมูลการนำวัตถุดิบไปใช้ที่ไม่ถูกต้อง ทำให้บางวัสดุจำนวนคงเหลือในระบบกับจำนวนจริงในคลังสินค้าไม่ตรงตรงกัน ทำให้จำนวนที่สั่งมาไม่เพียงพอ และต้องสั่งใหม่ให้เพียงพอต่อปริมาณการใช้งาน ผู้วิจัยจึงทำการปรับปรุงกระบวนการโดยใช้แผนผังก้างปลา และเทคโนโลยี BARCODE โดยผลลัพธ์ทำให้เพื่อวิเคราะห์หาสาเหตุของปัญหาและแนวทางการปรับปรุงประสิทธิภาพการจัดการคลังสินค้าของบริษัทกรณีศึกษา"
การศึกษาและปรับปรุงป้ายสัญลักษณ์ภายในที่ทำงาน เพื่อเพิ่มประสิทธิภาพในการทำงานแผนกการรับสินค้า,การศึกษาครั้งนี้มีวัตถุประสงค์เพื่อศึกษาขั้นตอนการทำงาน ปรับปรุงระบบป้ายสัญลักษณ์และประเมินความพึงพอใจต่อการปรับปรุงระบบป้ายสัญลักษณ์ภายในแผนกการรับสินค้า สาขานครปฐม โดยใช้แนวคิดการควบคุมด้วยการมองเห็น (Visual Control) มาประยุกต์ใช้ โดยทำการศึกษาขั้นตอนการดำเนินงานภายในแผนกและนำมาทำการปรับปรุงป้ายสัญลักษณ์ที่ใช้สื่อสารบนบอร์ดสื่อสารในแผนกการรับสินค้าทำการเก็บรวบรวมความพึงพอใจด้วยแบบสอบถามในกลุ่มพนักงานแผนกการรับสินค้า ผลการศึกษาพบว่า ป้ายสัญลักษณ์บนบอร์ดสื่อสารเดิมมีความสับสน ไม่เป็นระเบียบ ผู้วิจัยนำขั้นตอนการทำงานภายในแผนกการรับสินค้ามาจัดลำดับและติดป้ายสัญลักษณ์ในบอร์ดประชาสัมพันธ์ของแผนกใหม่โดยจัดทำเป็นลำดับขั้นตอนการทำงานโดยใช้ตัวอักษรในการสื่อสารบนเอกสารพื้นสีขาว ตัวอักษรสีดำและเพิ่มตัวอักษรเอน หนา หรือขีดเส้นใต้หัวข้อที่มีความสำคัญสูง ผลการประเมินความพึงพอใจ พบว่า พนักงานมีความพึงพอใจต่อการใช้ป้ายสัญลักษณ์ที่ปรับปรุงใหม่โดยรวมพบว่าอยู่ในระดับมาก โดยมีความพึงพอใจด้านผลิตภัณฑ์มากที่สุด ส่วนด้านการใช้งานและด้านคุณค่ามีความพึงพอใจรองลงมา
การนำแนวคิดลีนมาใช้ในการลดต้นทุนในการดำเนินงาน,วัตถุประสงค์ของงานวิจัย 1) นำแนวคิดลีนมาใช้เพื่อลดต้นทุนในการดำเนินงานของบริษัท 2) ศึกษาและวิเคราะห์การทำงานของพนักงานในบริษัท เพื่อวิเคราะห์ถึงสาเหตุที่ทำให้บริษัทมีแนวโน้มการทำกำไรลดลงในแต่ละปี และหาวิธีปรับปรุง แก้ไข การวิจัยครั้งนี้มีวัตถุประสงค์เพื่อนำแนวคิดลีนมาใช้ในการลดต้นทุนของการดำเนินงานของ จากการศึกษาปัญหาเบื้องต้นพบว่า ทางบริษัทมีแนวโน้มกำไรที่ลดลง จึงได้เกิดงานวิจัยชิ้นนี้ขึ้น เพื่อศึกษาการลดต้นทุนในส่วนของการผลิตเพื่อที่จะเพิ่มกำไรต่อเดือนให้สูงขึ้น โดยนำเอาแนวคิดลีนมาช่วยในการศึกษาหาแนวทางการลดต้นทุนในกรณีศึกษานี้ ผู้วิจัยได้ทำการวิเคราะห์ถึงสาเหตุของปัญหาที่เกิดขึ้น โดยใช้การสัมภาษณ์ สังเกตวิธีการทำงาน และใช้แผนผังก้างปลา เพื่อเป็นแนวทางในการแก้ไขปัญหา พบว่าส่วนหนึ่งที่ทำให้ต้นทุนในการผลิตสูงขึ้น ได้แก่ 1) พนักงานใช้เวลาในการทำงานต่อชิ้นมากเกินไป 2) พนักงานมีการเคลื่อนไหวที่สูญเปล่า 3) ใช้ทรัพยากรยังไม่คุ้มค่า จึงได้ทำการปรับกระบวนการ และวางแผนผังของโรงงานใหม่ จากนั้นเลือกแก้ปัญหาการใช้ทรัพยากรไม่คุ้มค่า โดยการนำบรรจุภัณฑ์กล่องกระดาษกลับมาใช้ซ้ำ จากผลการวิจัย พบว่า 1.1) พนักงานมีการทำงานที่รวดเร็วขึ้น 1.2) มีการเคลื่อนไหวและท่าทางในการทำงานที่ดีขึ้น 1.3) สามารถลดค่าใช้จ่ายในการใช้บรรจุภัณฑ์กล่องกระดาษใหม่ไปได้เป็นจำนวนมาก ในระยะเวลาประมาณการ 6 เดือน ซึ่งเป็นการแก้ไขที่คุ้มค่า และเป็นการลดค่าใช้จ่ายของบริษัทได้ คําสําคัญ: แนวคิดลีน/ลดต้นทุน/บรรจุภัณฑ์
การศึกษาการจัดวางแผนผังพื้นที่บริเวณคลังสินค้าใหม่,"การศึกษาการจัดวางแผนผังพื้นที่บริเวณคลังสินค้าใหม่ ณ บริษัทแห่งหนึ่งในจังหวัดระยอง ผลการศึกษาพบว่าการจัดวางแผนผังในการใช้พื้นที่ในบริเวณคลังสินค้าการจัดวางไม่ตอบสนองต่อกระบวนการการทำงานของพนักงาน เพื่อให้การจัดวางแผนผังให้ตอบสนองต่อพนักงาน จึงต้องมีการศึกษาปรับปรุงการจัดวางแผนผังพื้นที่บริเวณคลังสินค้าใหม่โดยประยุกต์ใช้ ABC Analysis, Linear Programming ผู้จัดทำจึงทำการศึกษาการจัดวางแผนผังพื้นที่บริเวณคลังสินค้าโดยการใช้วิธีการเก็บข้อมูลการเคลื่อนไหวของชิ้นส่วนที่ใช้ในการผลิต ข้อมูลระยะทาง ระยะเวลาในการ Picking ต่อ Shelfs ของพนักงาน นำข้อมูลมาจัดประเภทสินค้าโดยประยุกต์หลัก ABC Analysis และวางแผนในการจัดวางแผนผังบริเวณพื้นที่ดังกล่าวใหม่ โดยผู้วิจัยแบ่งพื้นที่ในการศึกษาและแก้ไขปัญหาทั้งหมด 2 พื้นที่ ดังนี้ พื้นที่ในบริเวณ C-BAY 1, พื้นที่ในบริเวณ C-BAY 2, B-BAY 1 และ B-BAY 2 โดยผู้วิจัยเปรียบเทียบระยะทาง ระยะเวลากระบวนการทำงานของพนักงานระหว่างการจัดวางแผนผังพื้นที่บริเวณคลังสันค้าแบบเดิมและแบบใหม่ เพื่อแสดงถึงประสิทธิภาพที่ต่างจากเดิม ผลจากการวิจัยในบริเวณ C-BAY 1 ประยุกต์หลัก ABC Analysis ในการแบ่งประเภท Parts Items ตามการเคลื่อนไหว ตามขนาด และน้ำหนัก ในบริเวณ C-BAY 2, B-BAY 1 และ B-BAY 2 หลังจากการปรับปรุงโดย ABC Analysis ผลรวมระยะทางของพนักงาน 3 คนและ 4 เส้นทาง มีระยะทางลดลงรวมกันทั้งหมด 55.9 เมตร และมีระยะทาง*เวลา ลดลงทั้งหมด 189.79 เมตร/นาที"
การจัดการเอกสารภายในองค์กรอาคารบริหารท่าเรือแหลมฉบัง,การศึกษางานวิจัยเรื่อง การจัดการเอกสารภายในองค์กรอาคารบริหารท่าเรือแหลมฉบัง มีวัตถุประสงค์ คือ 1.เพื่อศึกษาวิธีการจัดการเอกสารภายในองค์กรการรับ-ส่งเอกสาร การจัดเก็บเอกสาร 2.เพื่อเพิ่มประสิทธิภาพการจัดการเอกสารภายในองค์กร 3.เพื่อศึกษาแนวทางในการพัฒนาระบบการจัดการเอกสารภายในองค์กร เพื่อเพิ่มประสิทธิภาพในการจัดการเอกสาร ลดเวลาและความเสียหายของเอกสาร การจัดเก็บเอกสารเป็นระเบียบ เรียบร้อยและสะดวกในการค้นหามากยิ่งขึ้น ช่วยให้องค์กรสามารถเรียบเรียง จัดเก็บ และค้นหาเอกสารได้สะดวกและรวดเร็วขึ้น ลดความเสียหายของเอกสารระหว่างการนำส่งหรือระหว่างการจัดทำเอกสารภายในองค์กร เอกสารถูกจัดเก็บอย่างเป็นระเบียบและเป็นหมวดหมู่มากยิ่งขึ้น ลดระยะเวลาในการรับ-ส่งเอกสารภายในองค์กร สารบัญ บทที่หน้า
การเพิ่มประสิทธิภาพการทำงานของแผนกคลังสินค้า โดยการใช้บาร์โค้ดและ FIFO,รายงานเรื่อง “การเพิ่มประสิทธิภาพการทำงานของแผนคลังสินค้าโดยการใช้บาร์โค้ดและระบบการจัดการสินค้าคงคลัง FIFO” มีวัตถุประสงค์เพื่อ 1) เพื่อวิเคราะห์หาสาเหตุของปัญหาที่เกิดจากการเรียกใช้วัตถุดิบ เพื่อนำเสนอแนวทางการแก้ปัญหา รวมถึงจัดลำดับปัญหาการเรียกใช้งานวัตถุดิบที่สามารถแก้ไขได้ก่อนอย่างเร่งด่วน 2) เพื่อวิเคราะห์ปัญหาการจัดเก็บสินค้าในพื้นที่คลังสินค้า และ 3) เพื่อหาแนวทางในการปรับปรุงคลังสินค้าเพื่อเพิ่มประสิทธิภาพการจัดการคลังสินค้าให้ได้มากขึ้น โดยพัฒนาและเพิ่มประสิทธิภาพของคลังสินค้าโดยใช้บาร์โค้ด ร่วมกันกับ ระบบการจัดการสินค้าคงคลังแบบ FIFO หรือ First In First Out เพื่อให้เกิดการทำงานที่ไม่สูญเปล่าในแผนกและเกิดการทำงานที่รวดเร็วและแม่นยำได้มากขึ้น นำมาประยุกต์ใช้เพื่อให้ลดการหยิบชิ้นงานผิดพลาดลงได้มากที่สุดถึง 120 นาที หรือ 2 ชั่วโมง และประหยัดได้มากกว่าเดิมน้อยสุด 5 นาที โดยระยะเวลาที่ทำได้น้อยลงนี้ส่งผลให้การทำงานนั้นมีความต่อเนื่องทำให้ไม่มีการเกิดการสูญเสียการรอคอยสูญเปล่าและส่งผลประโยชน์สูงสุดได้ คือ จำนวนการผลิตหรือจำนวนสินค้าที่ผลิตได้มากขึ้น รวมถึงการขนส่งสินค้าให้ลูกค้าได้อย่างแม่นยำและครบถ้วน
การปรับปรุงประสิทธิภาพคลังสินค้าและระบบบรรจุ,การเพิ่มประสิทธิภาพคลังสินค้าและระบบบรรจุ ของบริษัท อินเตอร์เนชั่นแนล ฟู๊ดส์ จํากัดผลิตเนื้อไก่แปรรูปส่งออกและจำหน่ายภายในประเทศจากปัญหาคลังสินค้าและระบบบรรจุที่มีผลกับการทำงาน และขั้นตอนการแก้ปัญหาที่ส่งผลให้การทำงานล่าช้าเกิดปัญหาหลักคือการจัดการคลังสินค้าไม่เป็นระบบ สินค้าถูกวางรวมกันยากต่อการจำแนกและบรรจุสินค้าเข้าตู้คอนเทนเนอร์ไม่ทันเวลา ทำให้ตู้คอนเทนเนอร์เสียอุณหภูมิ เครื่องมือไม่เพียงพอการศึกษาใช้แผนผังก้างปลาวิเคราะห์ปัญหา และ ECRS มาปรับใช้กับหลักการ Visual Control ประยุกต์ปรับปรุงการทำงานของพนักงานและผู้ปฏิบัติงาน ผลการศึกษาพบว่าแนวทางการทำงานก่อนที่มีการปรับปรุงเวลาเฉลี่ย 46 นาที หลังปรับปรุงเวลาเฉลี่ย 39 นาที ลดลงจากเดิม 7 นาทีทำให้ตู้สินค้าไม่เสียอุณหภูมิ ปัญหาสินค้าถูกวางรวมกันน้อยลง การจัดวางใหม่ง่ายต่อการจำแนกทำให้พนักงานหาสินค้าได้ง่ายขึ้นไม่มีการปะปนสินค้าและบรรจุสินค้าได้ทันเวลา พนักงานมีเวลาพักมากยิ่งขึ้นเนื่องจาก รวมการทำงานเข้าด้วยกันทำให้ไม่เสียเวลาโดยเปล่าประโยชน์ ข้อเสนอแนะควรมีการจัดอบรมพนักงาน และเพิ่มอุปกรณ์ให้เพียงพอต่อการทำงาน
ข้ันตอนการปฏิบตังิานของแผนกบริการลูกค้า Customer Service (CS) ต่อลูกค้าในกลุ่มบริษัทผู้นำเข้าสินค้าประเภท Aluminum Coil,การวิจัยครั้งนี้มีวัตถุประสงค์เพื่อเรียนรู้ภาพรวม ขั้นตอนการทำงานและวิธีการประสานงานของหน่วยงานต่างๆที่ ของแผนกบริการลูกค้าหรือ Customer Service (CS) ของบริษัท  ลอจิสติคส์ และเพื่อเป็นแนวทางการศึกษาให้กับนิสิตอื่นๆที่มีความสนใจเกี่ยวกับแผนกบริการลูกค้าหรือCustomer Service (CS) โดยใช้วิธีการสัมภาษณ์พนักงานในแผนก และนอกจากนี้ยังใช้วิธีการสังเกตแบบมีส่วนร่วมในกิจกรรมของการปฏิบัติงานจริงจากการศึกษาพบว่าบริษัท  ลอจิสติคส์ ให้ความสำคัญกับการให้บริการอย่างมีคุณภาพ และมีการอำนวยความสะดวกให้แก่ลูกค้าเป็นอย่างดี ซึ่งพนักงานมีความเชี่ยวชาญในด้านการทำงาน การติดต่อสื่อสาร ทำให้ลูกค้าที่เข้ามาใช้บริการมีความมั่นใจได้ว่าจะไม่มีข้อผิดพลาดหรือความเสียหายที่เกิดจากการขนส่งที่ไม่ถูกต้อง ผู้วิจัยจึงได้ศึกษากระบวนการทำงานของแผนก Customer Service (CS) เพื่อให้ผู้วิจัย และผู้ที่มีความสนใจเกี่ยวกับแผนก Customer Service (CS) ได้มองเห็นถึงภาพรวมกระบวนการทำงานได้ง่ายมากขึ้น และนำไปใช้ประโยชน์ได้จริง
การจัด (Layout) การวางสินค้าในตู้คอนเทรนเนอร์,การวิจัยนี้มีจุดประสงค์เพื่อศึกษาขั้นตอนกระบวนการผลิตพาเลทไม้ และเสนอแนวทางการเพิ่มประสิทธิภาพของกระบวนการผลิตพาเลทไม้ ในแผนกการผลิต ของบริษัท บูรณาพา กรุ๊ป เพื่อนำปัญหาที่พบระหว่างการดำเนินขั้นตอนในการผลิตมาปรับปรุง และเพิ่มประสิทธิภาพให้กับกระบวนการผลิตพาเลทไม้ ให้สามารถดำเนินการผลิตได้อย่างรวดเร็ว และลดระยะเวลาในการทำงานให้มากที่สุด จากการศึกษานั้น พบว่าปัญหาส่วนใหญ่มาจากการดำเนินงานที่ซ้ำซ้อนที่ไม่สร้างมูลค่า จึงทำให้การดำเนินงานล่าช้า โดยผู้วิจัยได้นำระบบลีนมาใช้ในการปรับปรุงกระบวนทำงานและเพิ่มประสิทธิภาพของการทำงาน การระบุสาเหตุของปัญหาในกิจกรรมที่ไม่เพิ่มมูลค่าให้แก่บริษัทและนำมาวิเคราะห์ผลกระทบของปัญหาเพื่อนำไปสู่การเพิ่มประสิทธิภาพในการผลิต สารบัญ บทที่ หน้า
การศึกษาพัฒนาระบบการจัดการเอกสาร,การวิจัยครั้งนี้มีวัตถุประสงค์เพื่อ 1) เพื่อศึกษาระบบการจัดการเอกสารของบริษัท JST All Services 2) เพื่อศึกษาข้อผิดพลาดที่ส่งผลให้การค้นหาเอกสารล่าช้าหรือเอกสารสูญหาย และ 3) เพื่อศึกษาแนวทางในการพัฒนาการจัดการเอกสารให้มีประสิทธิภาพ กลุ่มประชากรที่ใช้ในการวิจัยครั้งนี้ เป็นพนักงานที่มีความเชี่ยวชาญเกี่ยวกับการทำเอกสารที่สำคัญต่างๆ ของบริษัท ซึ่งได้แก่ หัวหน้าและพนักงานที่ทำเกี่ยวกับเอกสารใบส่งของของบริษัท JST All Services จำนวน 4 ท่าน โดยเครื่องมือที่ใช้ในการวิจัยและเก็บรวบรวมข้อมูลในครั้งนี้ เป็นการสัมภาษณ์เชิงลึก (In-depth Interview) ด้วยแบบสัมภาษณ์ที่ผู้วิจัยสร้างขึ้นเอง โดยอาศัยแนวความคิดจาก ตํารา เอกสาร รายงาน ทฤษฎีและผลงานวิจัยต่างๆ ที่เกี่ยวข้อง โดยจะเป็นการสัมภาษณ์เกี่ยวกับระบบการจัดการเอกสารของ JST All Services ซึ่งแบบสัมภาษณ์ที่ผู้วิจัยเลือกใช้ เป็นแบบสัมภาษณ์แบบกึ่งมีโครงสร้าง (Semi –Structured interview) ผลการวิจัยพบว่า ระบบการจัดการเอกสารที่สำคัญต่างๆ มี 4 ขั้นตอน โดยเริ่มจากการรับเอกสารเข้ามาหรือการสร้างเอกสารขึ้นใหม่ จากนั้นพนักงานทำการตรวจสอบความถูกต้องของเอกสาร แล้วจึงทำการแยกประเภทของเอกสารต่าง ๆ และในขั้นตอนสุดท้ายจึงจะทำการจัดเก็บเอกสารเข้าแฟ้มตามหมวดหมู่ของเอกสาร ปัจจัยสำคัญที่ส่งผลให้การค้นหาเอกสารเกิดความล่าช้าหรือเอกสารเกิดการสูญหาย คือ ระบบการจัดการเอกสารของบริษัทที่ยังไม่มีประสิทธิภาพ และด้วยจำนวนของเอกสาร หรือลักษณะของแฟ้มที่ใส่เอกสารที่มีลักษณะที่คล้ายกันนั้น ส่งผลให้ค้นหาเอกสารได้ยากและอาจส่งผลให้การเก็บเอกสารเกิดความผิดพลาด และอีกปัจจัยที่สำคัญ คือ ปัจจัยด้านผู้ใช้เอกสาร โดยการที่บริษัทไม่มีนโยบายเกี่ยวกับการจัดการเอกสารที่ชัดเจน ทำให้ผู้ใช้เอกสารขาดความรู้ ความเข้าใจ ในเรื่องการจัดการเอกสาร แนวทางในการพัฒนาการจัดการเอกสารให้มีประสิทธิภาพ คือควรกำหนดแนวปฏิบัติเกี่ยวกับระบบการจัดการเอกสารของบริษัทให้มีความชัดเจนและเป็นมาตรฐานเดียวกัน และเพื่อป้องการการเกิดความล่าช้าในการทำงานบริษัทควรที่จะจัดตั้งบุคคลากรที่ดูแลเกี่ยวกับเรื่องระบบการจัดการเอกสารโดยตรง และควรหาวิธีที่จะสามารถแยกเอกสารแต่ละอย่างออกจากกันได้โดยง่าย
การศึกษากระบวนการการเรียกเก็บเงินจากผู้ผลิต กรณีศึกษาบริษัทผลิตชิ้นส่วนรถยนต์,การศึกษาถึงกระบวนการการเรียกเก็บเงินผู้ผลิตของบริษัทผลิตชิ้นส่วนรถยนต์ ผู้วิจัยมีวัตถุประสงค์เพื่อศึกษาถึงสาเหตุที่ผู้ซื้อมีการเรียกเก็บเงินจากผู้ผลิตและปัญหาหลังจากมีการเรียกเก็บเงินคืนจาก จากการศึกษาทำให้ทราบถึงสาเหตุของการเรียกเก็บเงินคืนจากทางผู้ผลิต นั่นคือ 1. สาเหตุจากสินค้ามีความเสียหาย ตำหนิ ชำรุด 2. การขนส่งสินค้าที่ไม่ทันต่อเวลาที่มีการวางแผนไว้ ซึ่งสาเหตุเหล่านี้นำไปสู่การเกิดปัญหาของทางบริษัทผลิตชิ้นส่วนรถยนต์ นั่นคือ ทำให้ไลน์การผลิตไม่สามารถผลิตต่อได้ ทำให้สินค้าไม่สามารถส่งถึงมือลูกค้าได้ทันเวลา ทำให้ทางบริษัทจะต้องมีการชดเชยค่าเสียหาย และต้นทุนอื่นๆที่เกิดขึ้นตามมา จึงทำให้ทางบริษัทผลิตชิ้นส่วนรถยนต์ต้องมีการเรียกเก็บเงินจากทางผู้ผลิตสินค้านั่นเอง ทางฝั่งผู้ผลิตเองนั้นก็จะต้องมีการปฏิเสธในเรื่องของสินค้าที่มีตำหนิ ชำรุด เสียหาย นั่นมีสาเหตุเพราะ 1. ความเสียหายของสินค้าหรือวัตถุดิบสามารถเกิดขึ้นได้อยู่แล้ว เนื่องด้วย Human error ที่อาจเกิดขึ้น เพราะฉะนั้นหากเรียกเห็บเงินค่าสินค้าที่มีความเสียหายแบบเต็มจำนวน ผู้ผลิตไม่สามารถแบกรับภาระตรงนี้ได้ทั้งหมด 2. สินค้าที่มีการรับแจ้งว่าเสียหายผู้ผลิตต้องการหลักฐานในการยืนยันว่าความเสียหายนั้นเกิดจากตัวผู้ผลิตเองหรือเกิดจากทางฝั่งบริษัทผู้ซื้อ จากปัญหาในการไม่ยอมรับการเรียกเก็บเงินนี้เองส่งผลให้บริษัทฝั่งผู้ซื้อเกิดผลกระทบ ทางด้านต้นทุน และเวลาเป็นอย่างมาก ผู้วิจัยจึงได้มีการนำเสนอแนวทางและทฤษฎีที่เกี่ยวข้องเพื่อช่วยป้องกันหรือลดปัญหาในเรื่องของข้อพิพาทและในด้านของเวลาได้ ดังนี้ 1. การประยุกต์ใช้วิธีการเจรจาต่อรองผ่านทฤษฎีเกมส์ (Game Theory) 2. เสนอแนะให้ทางฝั่งผู้ซื้อมีหลักฐานในการเก็บบันทึกเมื่อมีการตรวจสอบสินค้า 3. เสนอแนะให้ทางฝั่งผู้ผลิตประยุกต์ใช้ทฤษฎีการผลิตแบบทันเวลาพอดีและการผลิตแบบ 4. การใช้การขนส่งแบบ milk run เพื่อช่วยลดปัญหาด้านการขนส่งและต้นทุนค่าขนส่ง
การจำลองการวางแผนการสั่งซื้อบรรจุภัณฑ์เพื่อลดต้นทุนและลดการพึ่งพาคลังสินค้า,รายงานครั้งนี้ศึกษากิจกรรมการวางแผนการสั่งซื้อ การจัดเก็บ การจัดส่ง รวมถึงกระบวนการไหลของบรรจุภัณฑ์ทั้งในกระบวนการผลิตและบรรจุลงบรรจุภัณฑ์จนพร้อมจัดส่ง เพื่อศึกษาแบบจำลองการวางแผนความต้องการวัตถุดิบ มาประยุกต์ใช้ในการดำเนินกิจกรรม เพื่อลดการพึ่งพาคลังสินค้าและลดต้นทุนโดยรวม รายงานฉบับนี้ได้นำเอา Material Requirement Planning เป็นระบบที่ช่วยในการวางแผนความต้องการวัตถุดิบ และการจัดส่ง milk-run เข้ามาศึกษา ผลจากการศึกษาพบว่าการติดต่อกับคลังสินค้ามักจะมีปัญหาเกิดขึ้น ไม่ว่าจะมาจากการสื่อสารที่เข้าใจกันผิดพลาดหรือการดำเนินงานของสินค้าทั้งขารับสินค้าจากซัพพลายเออร์ จัดเก็บ และจัดส่งมายังโรงงาน และพบว่ามีการจัดเก็บบรรจุภัณฑ์ไว้เป็นจำนวนมากที่คลังสินค้าเพื่อรองรับการนำส่งมายังโรงงานเพื่อรองรับความต้องการของแผนกการผลิต ดังนั้นรายงานจึงทำการวางแผนการสั่งซื้อและจัดเก็บในปริมาณที่เหมาะสม และลดการพึ่งพาคลังสินค้าไปในขณะเดียวกัน กล่าวคือมีการวางแผนสั่งซื้อ ความถี่ในการรับสินค้าจากซัพพลายเออร์และจัดเก็บที่โรงงานเปรียบเทียบกับกระบวนการในปัจจุบัน พบว่าต้นทุนรวมของแนวคิดใหม่ทั้ง 2 แนวคิดลดลงจากแนวคิดปัจจุบัน โดยต้นทุนรวมของแนวคิดการจัดส่งทุกวันลดลงจากปัจจุบันร้อยละ 5.47 และต้นทุนรวมของแนวคิดการจัดส่งทุกสัปดาห์ลดลงจากปัจจุบันร้อยละ 8.39 และสามารถลดการพึ่งพาคลังสินค้าในจัดเก็บและกระบวนการที่เกี่ยวข้องกับคลังสินค้า
การประยุกต์แนวคิดลีนในกระบวนการขอใบอนุญาตนำเข้าสินค้าทางทะเล,การวิจัยนี้ มีวัตถุประสงค์เพื่อศึกษากระบวนการปัจจุบันของการยื่นขอใบอนุญาตนำเข้าสินค้าทางทะเลของบริษัทกรณีศึกษา เพื่อศึกษาการประยุกต์ใช้การจัดการแบบลีนต่อกระบวนการ รวมถึงเพื่อเปรียบเทียบขั้นตอนและระยะเวลา ก่อน-หลังการปรับปรุง โดยในการศึกษาครั้งนี้เป็นการประยุกต์ใช้ด้วยหลักการแผนผังสายธารแห่งคุณค่า (Value stream mapping) มาวิเคราะห์กระบวนการในปัจจุบันเพื่อหาความสูญเปล่า จากนั้นแบ่งขั้นตอนการทำงานออกเป็น 2 ประเภท คือแบบ Controllable Processes และ Uncontrollable Processes เพื่อนำหลักการ E-C-R-S มาใช้หาแนวทางการปรับปรุง เพื่อกำจัดความสูญเปล่า ที่เกิดขึ้นในขั้นตอนและลดเวลาลีดไทม์ ผลจากการวิจัย พบว่า สามารถลดขั้นตอนและระยะเวลาการทำงานโดยรวมลงได้ จากเดิม 22 ขั้นตอน ในระยะเวลา 30 วัน 30 นาที เหลือ 21 ขั้นตอน ในระยะเวลา 29 วัน 23 ชั่วโมง 40 นาที ซึ่งถ้าหากนำมาคิดคำนวณแค่ในส่วนของ Controllable Processes หรือกระบวนการที่ควบคุมได้ หรือส่วนงานของทีม Custom-Clearance โดยที่ไม่รวมกับระยะเวลาการรอคอยของเจ้าหน้าที่ในการตรวจสอบ พิจารณา และอนุมัติคำขอต่างๆ จากเดิมก่อนการปรับปรุงมีกระบวนการอยู่ทั้งสิ้น 15 ขั้นตอน ใช้ระยะเวลา 7 ชั่วโมง 45 นาที เหลือเพียง 14 ขั้นตอนในระยะเวลา 6 ชั่วโมง 55 นาที ซึ่งสามารถลดระยะเวลารวมไปได้ถึง 50 นาที หรือคิดเป็นร้อยละ 10.75 ซึ่งทำให้เห็นว่าหลังการปรับปรุงกระบวนการโดยการประยุกต์ใช้แนวคิดแบบลีนนั้น ทำให้ขั้นตอนการทำงานของกระบวนยื่นขอใบอนุญาตมีประสิทธิภาพเพิ่มมากขึ้น ในขั้นตอนและระยะเวลาที่ลดลง
การลดความสูญเปล่าในการกรอกแบบฟอร์ม FTA,การวิจัยครั้งนี้เป็นการศึกษาเกี่ยวกับกระบวนการการขอเอกสารรับรองถิ่นกำเนิดของสินค้า ของบริษัท อินดัสตรีย์ ศึกษา เพื่อดำเนินการปรับปรุงและแก้ไขปัญหาในการกรอกและตรวจสอบแบบฟอร์ม FTA เพื่อขอเอกสารรับรองถิ่นกำเนิดของสินค้า ซึ่งในปัจจุบันใช้การคีย์ข้อมูลโดยใช้ประสบการณ์และความชำนาญของพนักงาน ในการกรอกและตรวจสอบแบบฟอร์ม FTA ที่ไม่ได้มีการวางแผนหรือจัดลำดับในการกรอกข้อมูลล่วงหน้าไว้ก่อน ซึ่งผลที่ตามมาก็คือ ระยะเวลาในการกรอกข้อมูลแต่ละชุด จะใช้เวลาค่อนข้างนาน ยิ่งถ้าเกิดความผิดพลาดในการกรอก เช่น กรอกข้อมูลผิด ใส่ข้อมูลไม่ครบ ก็จะทำให้ต้องเกิดการแก้ไขอยู่บ่อยครั้ง ซึ่งจะยิ่งทำให้เสียเวลาเพิ่มขึ้นไปอีก และเพื่อไม่ให้เกิดความผิดพลาดในการกรอกข้อมูลแต่ละครั้ง จึงต้องทำการตรวจสอบอยู่ในหลาย ๆ รอบ ทำให้เวลาในการกรอกและตรวจสอบข้อมูลก็จะยิ่งเพิ่มมากขึ้นไปอีก ผู้วิจัยจึงมีการเสนอแนวทางโดยการนำโปรแกรม Robotic Process Automation หรือ RPA เข้ามาช่วย เพื่อให้การทำงานเป็นแบบอัตโนมัติ ลดความผิดพลาดที่เกิดขึ้น มีประสิทธิภาพมากขึ้น ซึ่งจะทำให้การกรอกข้อมูลที่มีจำนวนมากในลักษณะซ้ำ ๆ เดิม ๆ ที่จะต้องใช้เวลาค่อนข้างนานในการกรอกเป็นไปได้อย่างรวดเร็ว และมีประสิทธิภาพมากขึ้นตามวัตถุประสงค์ของผู้ใช้งาน
การศึกษาขั้นตอนและกระบวนการทำงานของพนักงานในแผนก Sales Support,การวิจัยครั้งนี้มีวัตถุประสงค์ 1) เพื่อศึกษาขั้นตอนในการทำงานของแผนก Sales Support 2) เพื่อศึกษาการทำงานของแผนกอื่นในส่วนที่เกี่ยวข้องกับแผนก Sales Support ใช้รูปแบบการวิจัยเชิงคุณภาพ โดยมีกลุ่มประชากรเป็นพนักงานแผนก Sales Support ของบริษัทกรณีศึกษา เก็บรวบรวมข้อมูลโดยใช้การสอบถามหรือสัมภาษณ์กับพนักงานแผนก Sales Support ในระดับปฏิบัติการ และจากการปฏิบัติงานในสถานประกอบการของผู้วิจัย แหล่งค้นคว้าอิสระข้อมูลเพิ่มเติมเกี่ยวกับบริษัททางอินเทอร์เน็ตเพื่อใช้ในการอ้างอิงและเป็นข้อมูลสำหรับการวิจัย
การศึกษากระบวนการขั้นตอนการทำงาน และความสัมพันธ์ระหว่างแผนก ของแผนก Document Operations,"การวิจัยครั้งนี้มีวัตถุประสงค์เพื่อให้ทราบขั้นตอนการทำงานนำเข้า – ส่งออกของแผนก Operations Document โดยศึกษาจากการทำงานของกระบวนการการทำงานในการนำเข้า และการทำงานของกระบวนการส่งออกที่เป็นตัวแทนทำให้ลูกค้า โดยใช้แผนผัง Flow Chart เพื่อหาขั้นตอนในการทำงานของแผนก Operations Document ว่ามีกระบวนการอย่างไรบ้างหรือต้องติดต่อสื่อหารกับแผนกใดในบริษัท และใช้ Google Forms ในการประเมินความพึงพอใจต่อการจัดทำ Flowchart ผลการศึกษาพบว่ากระบวนการทำงานฝ่าย Import มีการติดต่อสื่อสารกับสายเรือ และมีเอกสารที่ต้องใช่ยืนยันในการรับ D/O คือจดหมายแลก D/O, PAYIN SLIP, WHT., Invoice จากนั้นจะมีการติดต่อกับแผนก Cs และ Custom ในการสแกนเอกสาร D/O แล้วทำการแนบเอกสารเข้า E-DOC ในส่วนของฝ่าย Export ต้องใช้ข้อมูลในเอกสาร Booking จากแผนก Cs, SI Details จากลูกค้า, Draft BL จากสายเรือ, PAID SLIPS จากแผนก Billing เพื่อส่งยืนยันกับสายเรือ แล้วให้ทางสายเรือปล่อย MBL การประเมินความพึงพอใจพบว่าพบว่าจากผู้ทำแบบสอบถาม 8 ท่านทั้งหมดเป็นผู้หญิงร้อยละ 100.00 อายุ21 – 30 ปี จำนวน 5 ท่าน คิดเป็นร้อยละ 62.5 อายุ 31 - 40 ปี จำนวน 2 ท่าน ร้อยละ 25.00 อายุ 41 - 50 ปี จำนวน 1 ท่าน คิดเป็นร้อยละ 12.5 สถานภาพโสดทั้งหมด จำนวน 6 ท่าน คิดเป็นร้อยละ 75.00 มีสถานภาพสมรส จำนวน 2 ท่าน คิดเป็นร้อยละ 25.00 คิดความพึงพอใจจากด้านเนื้อหา ด้านการนำไปใช้ประโยชน์ มีค่าเฉลี่ยรวมกับส่วนเบี่ยงเบนมาตรฐานรวมเท่ากับมีความพึงพอใจมากที่สุด และในด้านการออกแบบมีค่าเฉลี่ยรวมกับส่วนเบี่ยงเบนมาตรฐานรวมเท่ากับมีความพึงพอใจมาก ค่าความสัมพํนธ์ของเนื้อหากับการนำไปใช้ประโยชน์ ออกแบบ อยู่ในระดับสูง และด้านออกแบบกับการนำไปใช้ประโยชน์อยู่ในระดับปานกลาง"
ข้อพิจารณาที่คู่สัญญาควรคำนึงในการขนส่งตามสัญญาชาเตอร์เรือแบบมีกำหนดระยะเวลา (Time Charter): กรณีศึกษา คดีเรือ T.,"เรือ T. ถูกกล่าวหาว่าทำข้าวโพด สูญหาย ที่ ORAN มีการใช้ incoterm แบบ CFR โดยมีการขนส่งข้าวโพดจาก Ramallo ประเทศอาร์เจนติน่า ไปยัง Oran ประเทศแอลจีเรีย มีการชั่งน้ำหนักแบบ G.R.T. แล้วได้ 33,xxx TM โดยที่น้ำหนักของสินค้าเป็น 16,5xx TM ในวันที่ 20/5/2022 ใช้สะพานชั่งน้ำหนักของท่าเรือวัดน้ำหนักพบว่ามีข้าวโพดหายจำนวน 31xTM จากการศึกษาพบว่าสาเหตุของสินค้าสูญหายเกิดขึ้นจากหลายประการ ทางเจ้าของเรือจะต้องเจรจาเพื่อมอบหนังสือค้ำประกัน (Letter of Undertaken: LOU) โดยเร็วที่สุด เพื่อไม่ให้เรือถูกกัก ซึ่งไม่สิ่งผลดีต่อการดำเนินงานของเจ้าของเรืออย่างแน่นอน ถึงแม้ว่าสัญญา Charter Party นั้นจะเป็นแบบ Time Charter ก็ตาม ทางเจ้าของเรือต้องทำการจ่ายค่าเสียหายตามที่สามารถเจรจาได้และหลังจากจ่ายแล้วสามารถรับช่วงสิทธิไปเรียกร้องให้ทางผู้เช่าเรือจ่ายค่าเสียหายครึ่งหนึ่งของจำนวนความเสียหายที่เจ้าของเรือได้ทำการจ่ายไปตาม Inter Club จากนั้นเจ้าของเรือสามารถเรียกร้องให้ P&I จ่ายส่วนที่เหลือโดยต้องหักค่าเสียหายในส่วนแรก (Deductible) ออกก่อน จึงจะเป็นจำนวนที่ทาง P&I จ่ายคืนให้ แนวทางการแก้ไขที่ดีที่สุดคือ การแก้ไขในสัญญา Charter Party ว่าจะใช้การชั่งน้ำหนักแบบ Draft survey แทนที่จะเป็นแบบ Shore Scale เพื่อป้องกันไม่ให้เกิดการสูญหายเนื่องจากการไม่ยอมนำรถบรรทุกขึ้นชั่งน้ำหนักแบบ Shore scale หรือถ้าไม่สามารถแก้ไขสัญญาได้ก็ใช้วิธีการแต่งตั้งผู้สังเกตการณ์ในการสังเกตขณะที่รถบรรทุกผ่านเครื่องชั่งน้ำหนัก ผู้วิจัยคิดว่าสองวิธีนี้เป็นวิธีที่มีประสิทธิภาพมากที่สุด"
"การติดตั้งป้ายบ่งชี้ของพื้นที่จัดวางสินค้าสำเร็จรูป (Finished Good, FG) ให้มีประสิทธิภาพ",การศึกษาในครั้งนี้มีวัตถุประสงค์เพื่อรวบรวมข้อมูล วิเคราะห์หาสาเหตุ ของปัญหาการค้นหาสินค้าในคลังสินค้าล่าช้าในคลังจัดเก็บสินค้าสำเร็จรูป (FG) ของบริษัทกรณีศึกษา โดยผู้วิจัยได้ทำการศึกษาพื้นที่วางสินค้าภายในคลังสินค้าและสัมภาษณ์ผู้ที่มีส่วนเกี่ยวข้องในกิจกรรมการเบิกจ่ายสินค้า ผลการศึกษาพบปัญหาการค้นหาสินค้าที่ล่าช้าในคลังสินค้า ผู้วิจัยจึงได้วิเคราะห์หาสาเหตุของปัญหาโดยใช้แผนผังการวิเคราะห์หาสาเหตุ Why-Why Analysis ผลการวิเคราะห์พบว่าสาเหตุของปัญหาคือการไม่มีการติดตั้งป้ายบ่งชี้แยกแต่ละประเภทของสินค้า ทำให้พนักงานใช้เวลาในการค้นหาสินค้าค้า ผู้วิจัยจึงได้ทำการปรับปรุงโดยการติดตั้งป้ายบ่งชี้และนำระบบคัมบัง (KANBAN) เข้ามาใช้ร่วมกับป้ายบ่งชี้ จำนวน 5 จุด ในระหว่างวันที่ 20 พฤศจิกายน 2565 – 20 ธันวาคม 2565 ผลการติดตั้งป้ายบ่งชี้และนำระบบคัมบัง (KANBAN) มาใช้ ทำให้สามารถลดเวลาในการค้นหาสินค้าลงจาก 47 นาที 19 วินาที เป็น 38 นาที 7 วินาที คิดเป็นร้อยละ 19.44
การศึกษาระบบวางแผนความต้องการวัตถุดิบ,"การวิจัยเรื่อง การศึกษาระบบวางแผนความต้องการวัตถุดิบ บริษัท มีวัตถุประสงค์เพื่อศึกษาระบบวางแผนความต้องการวัตถุดิบ (MRP) และการศึกษาแนวทางป้องกันและแก้ไขสาเหตุที่ก่อให้เกิดการจัดเก็บที่มากเกินไป โดยงานวิจัยนี้เป็นการวิจัยเชิงคุณภาพ โดยใช้วิธีการเก็บรวบรวมข้อมูลโดยการสัมภาษณ์เชิงลึก โดยมีผู้ให้ข้อมูลทั้งหมด 8 คน โดยมีคำถามเกี่ยวกับขั้นตอนและแนวคิดเกี่ยวกับระบบวางแผนความต้องการวัตถุดิบ และปัญหาและข้อคิดเห็นเกี่ยวกับการนำระบบวางแผนความต้องการวัตถุดิบมาใช้ ผลการวิจัยครั้งนี้พบว่า ระบบวางแผนความต้องการวัตถุดิบ คือระบบสารสนเทศที่นำข้อมูลแผนการผลิตและวัตถุดิบคงคลังมาคำนวณความต้องการวัตถุดิบ และแนะนำคำสั่งซื้อที่เหมาะสมโดยสามารถช่วยแก้ปัญหาการจัดเก็บที่มากไปได้ด้วยการสั่งซื้อที่เหมาะสม โดยผลที่ได้จากการใช้งานระบบเป็นระยะเวลา 2 เดือนพบว่ามูลค่าวัตถุดิบคงคลังลดลงจาก 25,395,653.00 บาท ลดลงเหลือ 24,714,087.63 บาท คิดเป็น 2.68% และยังช่วยให้พนักงานแผนกคลังวัตถุดิบทำงานได้สะดวกขึ้น โดยงานวิจัยนี้มีระยะเวลาในการเก็บข้อมูลน้อยทำให้ผลที่ได้อาจลดลงเพียงเล็กน้อยแต่ซึ่งมีแนวโน้มลดลง ทำให้เห็นว่าระบบวางแผนความต้องการวัตถุดิบสามารถช่วยแก้ไขปัญหาการจัดเก็บที่มากไปได้"
การปรับปรุงประสิทธิภาพการดำเนินงานโดยการออกแบบและจัดวางผังของพื้นที่ที่ใช้ในการจัดชิ้นส่วนประกอบเป็นชุด (Kitting line 1),การดำเนินงานวิจัยนี้มีวัตถุประสงค์เพื่อศึกษาปัญหาของพื้นที่ที่ใช้ในการจัดชิ้นส่วนประกอบเป็นชุดไลน์ 1 และเสนอแนวทางในการเพิ่มประสิทธิภาพโดยการออกแบบผังการทำงานและการจัดวางอุปกรณ์การทำงานใหม่ โดยมีการเก็บข้อมูลจากการ สังเกตขั้นตอนการทำงาน สำรวจพื้นที่ทำงานและการสัมภาษณ์เกี่ยวกับปัญหาต่าง ๆ ของการทำงานว่ามีสาเหตุอะไรและลงมือปฎิบัติจริงเพื่อหาแนวทางการเพิ่มประสิทธิภาพการทำงาน ผลการศึกษาพบว่ามีปัญหาในเรื่องของพื้นที่การทำงานซับซ้อน ไม่เป็นระบบ ซึ่งมีสาเหตุจากการจัดวางผังการทำงานที่ไม่เป็นระเบียบและการจัดวางอุปกรณ์ไม่เป็นสัดส่วน เมื่อวิเคราะห์เปรียบเทียบเวลาในการจัดชิ้นส่วนสำหรับประกอบก่อนการจัดวางผังการทำงานและจัดวางอุปกรณ์ใหม่ เท่ากับ 889.70 วินาทีต่อครั้ง และเวลาในการจัดชิ้นส่วนสำหรับประกอบหลังการจัดวางผังการทำงานและจัดวางอุปกรณ์ใหม่ เท่ากับ 822.53 วินาทีต่อครั้ง แสดงให้เห็นว่าการจัดวางผังการทำงานให้เป็นระเบียบและการจัดวางอุปกรณ์ให้เป็นสัดส่วนด้วยการจัดวางผังการทำงานและจัดวางอุปกรณ์ใหม่สามารถลดระยะเวลาในการหยิบชิ้นส่วนสำหรับการจัดประกอบลดลงได้ 67.17 วินาที คิดเป็น 7.55% ของเวลาก่อนการจัดวางผังการทำและจัดวางอุปกรณ์ในการดำเนินงานใหม่ เนื่องจากเมื่อทำการจัดผังการทำงานและจัดวางอุปกรณ์ในการดำเนินงานใหม่ ทำให้มีพื้นที่การดำเนินงานเพิ่มมากขึ้น ทำให้การหยิบชิ้นส่วนสำหรับการจัดประกอบมีประสิทธิภาพมากยิ่งขึ้น
การเพิ่มประสิทธิภาพในการสร้างแผนการบรรจุสินค้าเข้าสู่ตู้คอนเทนเนอร์ในงาน Sky-Bridge,"งานวิจัยฉบับนี้เป็นการศึกษากระบวนการวางแผนการบรรจุสินค้าเข้าสู่ตู้คอนเทนเนอร์ในงาน Sky-Bridge กรณีศึกษาบริษัทเช้งเกอร์ โดยมีวัตถุประสงค์เพื่อการศึกษากระบวนการในการส่งออกสินค้าหลายรูปแบบในชื่อ Sky-Bridge และเพื่อวิเคราะห์หาช่องว่างในการพัฒนาของการทำงาน โดยการใช้ทฤษฎี Flowchart เพื่อแสดงรูปแบบของกระบวนการทำงานที่ใช้อยู่ในปัจจุบัน และทฤษฎีการหาค่าเหมาะที่สุด (Optimization) ในการพัฒนากระบวนการให้มีประสิทธิภาพด้านเวลาและความเหมาะสมมากยิ่งขึ้น ในด้านเครื่องมือที่ใช้ในการวิจัยในครั้งนี้ ผู้วิจัยได้ใช้การสัมภาษณ์ผู้ปฏิบัติงานโดยตรง, Microsoft Excel, Solver Add-on และ OpenSolver เพื่อการเก็บและการวิเคราะห์ข้อมูล ผลของการวิจัยทำให้ทราบถึงกระบวนการการสร้างแผนการบรรจุสินค้าเข้าสู่ตู้คอนเทนเนอร์ในงาน Sky-Bridge ตั้งแต่เริ่มต้นจนถึงขั้นตอนสุดท้าย และแสดงให้เห็นถึงแผนผังกระบวนการทำงานที่มีการใช้งานจริงอยู่ในปัจจุบัน สามารถใช้แผนผังดังกล่าวในการวิเคราะห์หาช่องว่างของการพัฒนาได้จากการมองภาพใหญ่ นอกจากนั้นยังสามารถพัฒนา Optimization Model และสามารถยกระดับการวางแผนการบรรจุสินค้าเข้าสู่ตู้คอนเทนเนอร์ให้มีประสิทธิภาพมากยิ่งขึ้น ทั้งในด้านเวลาและความเหมาะสม โดยมีการนำระยะเวลาและผลที่ได้จากการทำงานจริงมาเปรียบเทียบกับระยะเวลาและผลที่ได้จากการใช้เครื่องมือที่พัฒนาขึ้น ผลที่ได้จากการเปรียบเทียบแสดงให้เห็นว่าระยะเวลาในการทำงานลดลงอย่างเห็นได้ชัด รวมถึงระบบมีการจัดการเลือกสินค้าให้พื้นที่ที่เหลือในตู้คอนเทนเนอร์มีน้อยลง ซึ่งสามารถลดต้นทุนในการขนส่งสินค้าต่อตู้คอนเทนเนอร์ลงได้อย่างมีประสิทธิภาพ"
คู่มือการปฏิบัติงานการส่งออกชิ้นส่วนรถยนต์ SRAB SHIP TO GMB แผนก Production Planning and Logistics,การศึกษาในครั้งนี้มีวัตถุประสงค์เพื่อศึกษาขั้นตอนการปฏิบัติงานและลำดับขั้นตอนการจัดทำเอกสารการส่งออกชิ้นส่วนรถยนต์ SRAB SHIP TO GMB ของแผนก Production Planning and Logistics ในส่วนงานของ Logistics ผู้วิจัยมีการนำเสนอขั้นตอนการปฏิบัติงานออกมาในรูปแบบของผังการทำงาน (Flow chart) เป็นการแสดงภาพรวมของการปฏิบัติงานทั้งหมดตั้งแต่ขั้นตอนแรกของการรับออเดอร์จากลูกค้า จนถึงขั้นตอนการยืนยันข้อมูลการจัดส่งชิ้นงานให้ลูกค้า และเรียบเรียงออกมาในรูปแบบของคู่มือการปฏิบัติงาน (Work Instruction: WI) กำหนดให้เป็นมาตรฐานในการทำงานของบริษัท สาขาระยอง (SRAB) โดยผ่านการตรวจสอบและอนุมัติจากผู้เชี่ยวชาญ และจัดทำแบบประเมินวัดความพึงพอใจและความเหมาะสมที่มีต่อคู่มือ จากการศึกษากระบวนการต่างๆและวัดประสิทธิภาพของคู่มือการปฏิบัติงาน สรุปได้ว่าสามารถนำคู่มือไปใช้ปฏิบัติงานได้จริง ใช้ประโยชน์เพื่อลดระยะเวลาในการสอนงานพนักงานใหม่หรือนักศึกษาฝึกงาน ช่วยรักษามาตรฐานในการทำงาน และก่อให้เกิดประสิทธิภาพในการทำงานมากยิ่งขึ้น มีส่วนในการช่วยป้องกันความผิดพลาดในการปฏิบัติงานและกรอกข้อมูลในการออกเอกสาร และเมื่อลดความผิดพลาดในการปฏิบัติงาน งานที่ได้ย่อมมีประสิทธิภาพเพิ่มมากขึ้น ช่วยเพิ่มระดับความพึงพอใจให้ลูกค้าในการรับบริการจากองค์กร
กษาและวิเคราะห์ปัญหาการจัดรอบรถ,โครงงานฉบับนี้เป็นส่วนหนึ่งของวิชา สหกิจศึกษา 91090459 (Cooperative Education) ที่เปิดโอกาสให้นิสิตปฏิบัติงานกับสถานประกอบการจริง เป็นการศึกษาระบบทำงาน เพื่อเตรียมความพร้อมก่อนที่นิสิตจะได้ปฏิบัติงานจริงเมื่อจบการศึกษาในอนาคต การฝึกงานในครั้งนี้ ผู้วิจัยได้เลือกหัวข้อเรื่อง ศึกษาและวิเคราะห์ปัญหาการจัดรอบรถกรณีศึกษา รวมถึงแนวทางแก้ไขปัญหาในการบริหารบุคลากรคนขับรถที่ไม่เพียงพอต่อการจัดรอบรถของหน่วยงานProduction Control หรือสถานประกอบการอื่นๆที่ให้บริการในลักษณะเดียวกันจากการที่ได้เข้าปฏิบัติงานในโครงการสหกิจศึกษา ณ ยามาโตะแมนูแฟคเจอริ่ง ผู้วิจัยได้รับมอบหมายให้ปฏิบัติหน้าที่ในหน่วยงาน PR-Dept. Production Department แผนก Warehouse Section ผู้วิจัยจึงเริ่มศึกษารายละเอียดรูปแบบการปฏิบัติงานในปัจจุบัน กระบวนการการปฏิบัติงาน ปัญหาที่พบเจอจากการปฏิบัติงานรวมถึงแนวทางการแก้ไขปัญหาดังกล่าว เพื่อให้บริษัทมีแนวทางในการบริหารบุคลากรคนขับรถที่ไม่เพียงพอต่อการจัดรอบรถในลักษณะที่จะก่อให้เกิดประสิทธิภาพที่สูงขึ้น และสามารถเพิ่มขีดความสามารถในการแข่งขันได้
ศึกษาขั้นตอนการทำงานของแผนก Century Distribution System Inc ในการส่งออกสินค้าทางทะเลไปยังประเทศสหรัฐอเมริกา,งานวิจัยนี้มีวัตถุประสงค์เพื่อ 1. เพื่อศึกษาขั้นตอนในการทำงานของแผนก CDS (Century Distribution System Inc.) 2. เพื่อศึกษาขั้นตอนการส่งออกสินค้าทางทะเลของบริษัท เค ไลน์ 3. เพื่อศึกษาปัจจัยที่มีผลต่อการทำงานของบริษัทเค ไลน์ การศึกษานี้ใช้วิธีการศึกษาและเก็บรวบรวมข้อมูลโดยการสัมภาษณ์และได้รับการสอนวิธีการปฏิบัติงานจากผู้ปฏิบัติงานในแผนก CDS อย่างละเอียดโดยตรง ประกอบกับการสังเกตแบบมีส่วนร่วมของผู้วิจัยเป็นเครื่องมือในการเก็บข้อมูลเพื่อศึกษาขั้นตอนการทำงานของแผนก CDS บริษัทเค ไลน์ ในการส่งออกสินค้าทางทะเลไปยังประเทศสหรัฐอเมริกา ผลการศึกษาพบว่า สามารถอธิบายขั้นตอนการทำงานของแผนก CDS ได้ ทราบขั้นตอนการส่งออกสินค้าไปยังประเทศสหรัฐอเมริกาที่แผนก CDS ดำเนินการ และปัจจัยที่มีผลต่อการทำงานของบริษัท เค ไลน์
การพัฒนาและการปรับปรุงประสิทธิภาพในการดำเนินงานด้านเอกสารของแผนก Document & Gate,บทคัดย่อ (ABSTRACT) งานวิจัยเรื่อง การพัฒนาและการปรับปรุงประสิทธิภาพในการดำเนินงานด้านเอกสารของแผนก Document & Gate ทรานสปอร์ท มีวัตถุประสงค์ของการวิจัย เพื่อศึกษาขั้นตอนและกระบวนการทำงาน ของแผนก Document&Gate และแนวทางในการเพิ่มประสิทธิภาพในการจัดเก็บ จัดเรียงข้อมูล และจัดข้อมูลเอกสาร ในการทำงานเอกสารของพนักงานแผนก Document & Gate จากการนำแอพพลิเคชัน Google Sheet เข้ามาใช้ ผู้จัดทำใช้วิธีใช้การเก็บข้อมูลเชิงคุณภาพจากการสัมภาษณ์ การสังเกตการปฏิบัติงานจริง เก็บข้อมูลเชิงปริมาณ จากการใช้แบบสอบถาม โดยใช้เครื่องมือเป็นแบบสอบถามมาตราส่วนประมาณค่า 5 ระดับ สถิติที่ใช้ในการวิเคราะห์ข้อมูล ได้แก่ ค่าเฉลี่ย และส่วนเบี่ยงเบนมาตรฐาน ใช้ผังงาน (Flowchart) ในการวิเคราะห์สภาพของการดำเนินงาน ใช้แผนภูมิก้างปลาในการวิเคราะห์อุปสรรคและปัญหาเกี่ยวกับการดำเนินงาน ซึ่งผลการวิจัยการพัฒนาและการปรับปรุงประสิทธิภาพในการดำเนินงานด้านเอกสารนี้ทำให้ทราบว่า ปัจจัยที่ทำให้การดำเนินงานด้านเอกสารการดำเนินงานด้านเอกสารการรับการ์ด ปล่อยลากตู้บรรทุกสินค้ามีความล่าช้า 4 ปัจจัย ได้แก่ 1) พนักงาน 2) เครื่องมือ 3) ต้นทุน และ4) กระบวนการทำงาน และเมื่อนำแอพพลิเคชัน Google Sheet เข้ามาเพิ่มประสิทธิภาพในการดำเนินงานด้านเอกสาร พบว่าสามารถเพิ่มประสิทธิภาพในการจัดเก็บข้อมูล ลดการใช้ทรัพยากรกระดาษที่ใช้จดบันทึกการรับการ์ดปล่อยลากตู้คอนเทนเนอร์บรรทุกสินค้า บุคลากรที่จัดทำข้อมูลเอกสารสามารถจัดการ จัดเรียงข้อมูลได้คล่องตัวมากยิ่งขึ้น ทำงานร่วมกันกับบุคลากรอื่นภายในเอกสารเดียวกันได้ และเมื่อมีการตรวจสอบย้อนกลับของข้อมูลส่งผลให้การค้นหาข้อมูลสามารถทำได้โดยง่ายและสะดวกรวดเร็วมากกว่าการจัดการข้อมูลเอกสารแบบเดิม
การเพิ่มประสิทธิภาพการขนส่งระหว่างประเทศที่ไม่มีพื้นที่ติดต่อกับทะเล,การเพิ่มประสิทธิภาพการขนส่งระหว่างประเทศที่ไม่มีพื้นที่ติดต่อกับทะเล กรณีศึกษาประเทศสาธารณรัฐประชาธิปไตยประชาชนลาว ด้วยผู้ประกอบธุรกิจการขนส่งทางบกต้องแบกรับต้นทุนการขนส่งของทั้ง 2 เที่ยว แต่ได้รายได้ค่าขนส่งเพียงเที่ยวเดียว ปัจจุบันธุรกิจการขนส่งทางบกให้ความสำคัญกับการขนส่งระหว่างประเทศที่พื้นที่ไม่ติดกับทะเล เที่ยวกลับต้องขนส่งตู้เปล่ากลับจำนวนมาก ทำให้ขาดรายได้ จากการรวบรวมข้อมูลศึกษาปัญหาและอุปสรรคที่เกิด เพื่อปรับปรุงเพิ่มประสิทธิภาพขนส่ง ด้วยแผนผังก้างปลา หาสาเหตุปัญหา และใช้ PDCA แก้ไขปัญหาและพัฒนาประสิทธิภาพ จึงทำการเก็บรวบรวมข้อมูลนำเข้าส่งออกระหว่างประเทศไทยกับสปป.ลาว วิเคราะห์สาเหตุหลักที่ก่อให้เกิดปัญหาการบรรทุกตู้เปล่ากลับ และพัฒนาการปฏิบัติงาน ผลศึกษาพบปัญหา ความต้องการของลูกค้าไม่คงที่ ค่าเชื้อเพลิงและค่าขนส่งมีความผันผวน แนวทางการเพิ่มประสิทธิภาพด้วยการกำหนดจุดขนส่งสินค้าและหาจุดรับสินค้าจาก สปป.ลาว เพื่ออำนวยความสะดวกให้ลูกค้า เพิ่มการใช้บริการขนส่งกลับมาที่ประเทศไทย
การเพิ่มประสิทธิภาพการจัดเตรียมชิ้นงาน บรรจุงานและจัดส่งสินค้า,การเพิ่มประสิทธิภาพบรรจุชิ้นงาน บรรจุงานและจัดส่งสินค้า สยามเด็นโซ่แมนูแฟคเจอริ่ง แก้ปัญหาความสูญเปล่าของกระบวนการจัดเตรียมชิ้นงาน บรรจุและจัดส่งสินค้า จากพนักงานจัดเตรียมชิ้นงาน ผลิตภัณฑ์ A จำนวน 2 คน พนักงานจัดเตรียมชิ้นงานผลิตภัณฑ์อื่น จำนวน 1 คน พนักงานขนส่งชิ้นงานผลิตภัณฑ์ A จำนวน 1 คน ใช้แนวคิดแบบลีนปรับปรุงการทำงานด้วย Yamazumi Chart และวิเคราะห์ความสูญเปล่า 7 ประการ และหลักอีซีอาร์เอส พบสาเหตุของปัญหาความสูญเปล่า 3 สาเหตุ คือ ความสูญเปล่าจากการเคลื่อนไหวที่ไม่เหมาะสม ความสูญเปล่าจากการรอคอย และความสูญเปล่าจากการขนส่ง หลังจากปรับปรุงสามารถลดระยะทาง ระยะเวลา กระบวนการค้นหาบรรจุภัณฑ์ชั้นนอก ได้ 15 เมตรต่อรอบ และ 32.17 วินาทีต่อรอบ สามรวมภาระงานของพนักงานจัดเตรียมชิ้นงานผลิตภัณฑ์ A เหลือ 1 คน กำจัดการทำงานซ้ำซ้อนได้ ร้อยละ 100 แก้ปัญหาความสูญเปล่าด้านการรอคอยและเพิ่มประสิทธิภาพการทำงานตามเป้าหมาย
การศึกษากระบวนการทำงาน และหาแนวทางลดความผิดพลาดในการระบุตำแหน่งของสินค้ารถจักรยานยนต์,งานวิจัยมีวัตถุประสงค์เพื่อศึกษากระบวนการทำงานภายในคลังสินค้าของบริษัท โดยการปฏิบัติงานจริงและสอบถามจากหัวหน้างาน เพื่อค้นให้ทราบถึงปัญหาที่เกิดขึ้นในกระบวนการทำงาน โดยปัญหาที่พบก็คือปัญหาตำแหน่งสินค้ารถจักรยานยนต์ในระบบไม่ตรงกับตำแหน่งจริง ผู้วิจัยจึงได้นำทฤษฎี Why-Why Analysis เข้ามาใช้ในการวิเคราะห์เพื่อหาสาเหตุต้นตอของปัญหาที่เกิดขึ้น และได้พบว่าสาเหตุหนึ่งที่ทำให้เกิดปัญหา ก็คือความผิดพลาดในขั้นตอนการสแกนระบุตำแหน่งของสินค้ารถจักรยานยนต์ ซึ่งมีสาเหตุมาจากการที่มีสภาพแวดล้อมในการทำงานภายในคลังสินค้าที่ไม่ชัดเจน จึงทำให้พนักงานเกิดความสับสนในการทำงาน ทำให้เกิดความผิดพลาดในการสแกนระบุตำแหน่งของรถจักรยานยนต์ งานวิจัยนี้จึงได้เสนอแนวทางในการแก้ไขโดยการนำทฤษฎี Visual Control ทฤษฎีการควบคุมด้วยการมองเห็นเข้ามาช่วยในการปรับปรุงสภาพแวดล้อมในการทำงานภายในคลังสินค้าขึ้นใหม่มาให้ชัดเจนมากยิ่งขึ้น เป็นการช่วยลดความสับสนในการทำงาน พนักงานทำงานได้ง่ายมากยิ่งขึ้น ลดความผิดพลาดในการสแกนระบุตำแหน่งของรถจักรยานยนต์ ตำแหน่งของสินค้าผิดพลาดน้อยลง มีความถูกต้องแม่นยำมากยิ่งขึ้น ผลการวิจัยพบว่าจากการดำเนินงานการปรับปรุงสภาพแวดล้อมในการทำงานภายในคลังสินค้าใหม่นั้น ได้ทำการเก็บรวบรวมข้อมูล สถิติความผิดพลาดที่เกิดขึ้น 1 เดือนก่อนการปรับปรุง และ 1 เดือนหลังการปรับปรุง แล้วนำข้อมูลที่ได้มาทำการเปรียบเทียบเพื่อวัดผลกันนั้น ผลที่ได้ออกมาแสดงให้เห็นว่าหลังจากที่มีการปรับปรุงสภาพแวดล้อมในการทำงานขึ้นมาใหม่นั้น เกิดความผิดพลาดในการระบุตำแหน่งรถจักรยานยนต์ลดลงอย่างเห็นได้ชัด โดยเมื่อพิจารณาในแง่มุมของจำนวนวันที่เกิดความผิดพลาด ในเดือนก่อนการปรับปรุงนั้นเกิดความผิดพลาดถึง 9 วัน และในเดือนหลังการปรับปรุงมีการเกิดความผิดพลาดเพียงแค่ 1 วันเท่านั้น และเมื่อทำการพิจารณาในแง่มุมของจำนวนครั้งที่เกิดความผิดพลาด ในเดือนก่อนการปรับปรุงมีความผิดพลาดเกิดขึ้นถึง 13 ครั้ง และในเดือนหลังการปรับปรุงนั้นมีความผิดพลาดเกิดขึ้นเพียง 1 ครั้งเท่านั้น แสดงให้เห็นว่าหลังการปรับปรุงสภาพแวดล้อมการทำงานใหม่นั้น จะเกิดความผิดพลาดในการระบุตำแหน่งรถจักรยานยนต์ลดลง ซึ่งเกิดจากสภาพการทำงานที่ชัดเจน ความสับสนในการทำงานลดลง พนักงานทำงานได้ง่าย และสะดวกสบายมากยิ่งขึ้น
การปรับปรุงการล็อกซีลตู้คอนเทนเนอร์ผิดหลังบรรจุสินค้าขาออก (Export),"โครงงานฉบับนี้ศึกษาการปรับปรุงการล็อกซีลตู้คอนเทนเนอร์ผิดหลังบรรจุสินค้าขาออก (Export) ผู้จัดทำมีจุดประสงค์เพื่อเพิ่มประสิทธิภาพการทำงานและแก้ไขปัญหาในเรื่องของการล็อกซีลตู้ผิดให้เป็นศูนย์ โดยเก็บข้อมูลและขั้นตอนการทำงานของพนักงานขับรถบรรทุกของบริษัทกรณีศึกษา และหาสาเหตุของปัญหาดังกล่าวโดยใช้เครื่องมือแผนสาเหตุและผล หรือแผนผังก้างปลา (Fishbone Diagram) พบว่า ในเดือนกันยายน ถึง พฤศจิกายน พ.ศ. 2565 มีจำนวนการล็อกซีลตู้ผิดทั้งหมด 7, 5 และ 9 ครั้ง ตามลำดับ พบว่าสาเหตุของปัญหา คือ ทางผู้ส่งออก (ลูกค้า) ได้มีการผลักภาระหน้าที่รับผิดชอบในการล็อกซีลให้กับพนักงานขับรถเป็นผู้ดำเนินการ ซึ่งทางส่วนนี้พนักงานขับรถก็อาจไม่มีความรู้หรือมีการตรวจสอบความถูกต้อง เมื่อเกิดการล็อกซีลผิดทำให้เกิดค่าเสียหายในการดำเนินการทำเรื่องขอซีลล็อกใหม่จากตัวแทนผู้ส่งออก ทั้งนี้ยังเพิ่มขั้นตอนรวมถึงระยะเวลาในการทำงาน ซึ่งทางผู้ศึกษาและจัดทำวิจัยได้ทำการหาแนวทางแก้ไขโดยใช้หลักทฤษฎีวงจรคุณภาพ (PDCA) ในสร้างมาตรการและตรวจสอบผลลัพธ์ในครั้งนี้ มีการจัดทำบททดสอบในการวัดความรู้ความเข้าใจของพนักงานขับรถเพื่อให้หัวหน้างานรวมรวบจัดทำบทสรุป และจัดทำการฝึกอบรม เพื่อเพิ่มทักษะและความรู้ให้กับพนักงานขับรถ เพื่อความเข้าใจในขั้นตอนการทำงาน เพิ่มขั้นตอนการรายงานให้กับพนักงานขับรถ โดยหัวหน้างานจะทำการรวบรวมและหาข้อผิดพลาดเพื่อที่จะสามารถหาทางแก้ไขได้อย่างตรงจุด พบว่าในเดือน ธันวาคม พ.ศ. 2565 ถึง กุมภาพันธ์ พ.ศ. 2566 มีจำนวนการล็อกซีลผิดทั้งหมด 2, 0 และ 0 ครั้ง ตามลำดับ ซึ่งในระยะเวลา 3 เดือน มีการล็อกซีลผิดทั้งหมด 2 ครั้ง ซึ่งลดลงจาก 3 เดือนก่อนหน้าได้ถึง 19 ครั้ง คิดเป็น 99.48 %"
การปรับปรุงและเพิ่มประสิทธิภาพกระบวนการนำเข้าและการสร้างฐานข้อมูลในระบบ Cargo Wise One,อินเตอร์เนชั่นแนล (Senator International Logistics Company Limited) เป็นหนึ่งในบริษัทผู้ให้บริการขนส่งชั้นนำ บริการหลักคือการจัดการขนส่งทั้งทางทะเล ทางบกและทางอากาศ เป็นการขนส่งสินค้าและโลจิสติกส์แบบบูรณาการ หรือที่เรียกว่า บริษัทตัวแทนจัดการขนส่งสินค้า (Freight Forwarder) โดยรายงานการปฏิบัติสหกิจศึกษาฉบับนี้เป็นการศึกษากระบวนการนำเข้าและการสร้างฐานข้อมูลการขนส่งในระบบ Cargo Wise One เพื่อนำไปปรับปรุงและเพิ่มประสิทธิภาพ ของบริษัท อินเตอร์เนชั่นแนล โดยการวิจัยครั้งนี้มีวัตถุประสงค์เพื่อศึกษาสาเหตุและปัญหาที่เกิดขึ้นในกระบวนการโดยศึกษาจากขั้นตอนการดำเนินงานต่างๆด้วยการสังเกตการณ์และการสัมภาษณ์ พนัก งานในแผนกซึ่งกระบวนการนำเข้าที่จะศึกษาต่อไปนี้มีเพียงขั้นตอนก่อนที่สินค้าจะมาถึงปลายทางเพียงส่วนนี้ส่วนเดียวเท่านั้น แล้วจึงนำปัญหาที่พบในกระบวนการมาหาแนวทางแก้ไขเพื่อเพิ่มประสิทธิภาพในกระบวนการทำงาน ส่งผลให้แผนกที่รับช่วงการทำงานต่อไปสามารถทำงานได้อย่างมีประสิทธิภาพมากขึ้น
การประยุกต์ใช้แนวคิด ECRS เพื่อเพิ่มประสิทธิภาพของกระบวนการทำงานการออกแผนการผลิต,"การวิจัยในครั้งนี้มีวัตถุประสงค์เพื่อศึกษาการใช้แนวคิด ECRS ร่วมกับการประยุกต์ใช้เครื่องมือและฟังก์ชันในโปรแกรม Microsoft Excel เพื่อเพิ่มประสิทธิภาพของกระบวนการทำงานการออกแผนผลิตของแผนกวางแผนการผลิต สาขาระยอง (SRAB) ซึ่งกระบวนการทำงานในปัจจุบันมีการทำงานที่ค่อนข้างเป็นแบบ Manual ส่งผลให้ใช้เวลาการทำงานนาน ผู้วิจัยจึงนำฟังก์ชัน VLOOKUP, HLOOKUP และ SUMIFS ของโปรแกรม Microsoft Excel มาประยุกต์ใช้ ทำให้การกรอกข้อมูลเป็นอัตโนมัติ ลดเวลาการทำงาน และลดความผิดพลาดในการทำงาน ผลการวิจัยพบว่า การใช้แนวคิด ECRS ร่วมกับการประยุกต์ใช้เครื่องมือและฟังก์ชันในโปรแกรม Microsoft Excel สามารถลดเวลาการทำงานในส่วนของการเช็คข้อมูลจำนวนวัตถุดิบ (Material) ที่ได้รับเข้าแล้ว ลดลงได้ 75.24% จากก่อนการปรับปรุงใช้เวลา 15.13 นาที เหลือเพียง 3.46 นาที และลดเวลาการเช็คข้อมูลจำนวนแผนการผลิต (Plan) ที่ได้รับการยืนยันการผลิตแล้ว ลดลงได้ 86.57% จากก่อนการปรับปรุงใช้เวลา 26.34 นาที เหลือเพียง 3.34 นาที ทำให้กระบวนการทำงานมีประสิทธิภาพเพิ่มมากขึ้น และทำให้ความผิดพลาดจากการทำงานแบบ Manual ลดลง"
การปรับปรุงกระบวนการรับเข้า Consignment Part ด้วยแนวคิด ECRS,"ในปัจจุบันนี้ แผนก Warehouse แผนก Warehouse พนักงาน Key User มีหน้าที่ทำการรับเข้า Consignment Part เข้าในระบบ SAP ทำโดยการกรอกข้อมูลที่ดูได้จากเอกสาร Packing List ซึ่งกระบวนการทำงานดังกล่าว ณ ปัจจุบันเป็นการทำงานที่ล่าช้าและมีโอกาสเกิดความผิดพลาด ผู้ศึกษาได้เห็นถึงปัญหาการทำงาน จึงสนใจการปรับปรุงประสิทธิภาพของการทำงานผู้วิจัยได้ศึกษากระบวนการขั้นตอนการรับเข้า Consignment Part เพื่อจะนำมาวิเคราะห์หาสาเหตุที่ทำให้กระบวนการทำงานนั้นล่าช้า และเพิ่มประสิทธิภาพการทำงาน โดยการจับเวลาการทำงานในแต่ละขั้นตอน จากการศึกษาพบว่าขั้นตอนการกรอกข้อมูล Consignment Part นั้นใช้เวลานานมาก เนื่องขั้นตอนนั้นทำโดยการพิมพ์ข้อมูลลงไปในโปรแกรม SAP ซึ่งดูข้อมูล Consignment Part จากเอกสาร Packing ซึ่งข้อมูลนั้นมีจำนวนมาก ผู้วิจัยจึงทำการปรับปรุงกระบวนการทำงานรับเข้า Consignment Part ด้วยแนวคิด ECRS โดยการเปลี่ยนจาก Packing List ในรูปของเอกสารเป็นไฟล์ Excel แทน และทำการ Pivot Table ข้อมูลทำให้ข้อมูลนั้นทำการรวมจำนวนในแต่ละ Part No. ทำให้ข้อมูลนั้นดูง่ายขึ้น และทำให้ข้อมูลที่นำไปกรอกลง SAP นั้นน้อยลง และเพิ่มข้อมูลเพิ่มเข้าไปในตารางหลังทำการ Pivot Table ได้แก่ รหัส Plant โรงงาน, Location ที่เก็บ Part, รหัส Customer รวมถึงจัดรูปแบบตารางให้ตารางอยู่ในรูปแบบที่ง่ายต่อการนำไปกรอกลงโปรแกรม SAP เมื่อข้อมูลอยู่ในรูปแบบไฟล์ Excel ทำให้สามารคัดลอกข้อมูลลงไปวางในโปรแกรมได้ ทำให้เวลาในการทำงานนั้นลดลงอย่างมาก จากก่อนปรับปรุงใช้เวลาในการทำงาน 33 นาที 24 ลดลงไป 30 นาที 46 วินาที คิดเป็น 92.12 เปอร์เซ็น ทำให้กระบวนการขั้นตอนการรับเข้า Consignment Part หลังปรับปรุงลดลงเหลือเพียง 2 นาที 38 วินาที"
การใช้หลักการ KAIZEN ในการจัดการเอกสารและการใช้กระดาษภายในสำนักงาน,การวิจัยครั้งนี้มีวัตถุประสงค์เพื่อศึกษาขั้นตอนในการทำงาน รายละเอียดที่เกี่ยวข้อง รวมถึงการศึกษาข้อผิดพลาดที่เกิดขึ้นในขั้นตอนการทำงานที่เกี่ยวข้องกับเอกสารและการใช้กระดาษภายในสำนักงาน แผนก FG เพื่อนำหลักการ KAIZEN มาใช้ในการปรับปรุงและเปลี่ยนแปลง ขั้นตอนในการทำงานที่เกี่ยวข้องกับการเอกสาร และลดปริมาณการใช้กระดาษหรือควบคุมจำนวนของเสียประเภทกระดาษที่เกิดขึ้นจากขั้นตอนการทำงานที่เกี่ยวข้องกับเอกสารภายในสำนักงาน จากผลการวิจัยพบว่า มีกิจกรรมบางส่วนภายในสำนักงาน แผนก FG ที่ทำให้เกิดการความสูญเปล่าทั้งเวลาและทรัพยากรกระดาษ รวมไปถึงขั้นตอนการทำงานที่ทำให้เกิดของเสียประเภทกระดาษจำนวนมาก โดยมีการแก้ปัญหาผ่านการลดการใช้กระดาษในการทำแบบสอบถามหรือแบบประเมินโดยเปลี่ยนมาใช้ Google Forms การเปลี่ยนรูปแบบการวางเอกสารและเพิ่มป้ายบอกเพื่อกันความสับสนและลดระยะเวลา รวมไปถึงการนำกระดาษปรุเหลือทิ้งกลับมาใช้ใหม่ โดยวิธีการแก้ปัญหาที่กล่าวมาคือการใช้หลักการ KAIZEN มาช่วยพัฒนาการทำงานโดยคำนึงถึงการลดระยะเวลาและของเสียให้ได้มากที่สุด
ศึกษาระบบ ERP ในการช่วยบริหารจัดการด้านโลจิสติกส์และห่วงโซ่อุปทาน,โครงงานฉบับนี้เป็นส่วนหนึ่งของวิชาสหกิจศึกษา 91090459 (Cooperative Education) ที่เปิดโอกาสให้นิสิตปฏิบัติงานกับสถานประกอบการจริงเป็นการศึกษาระบบการทำงาน เพื่อเตรียมความพร้อมมก่อนที่จะได้ปฏิบัติงานจริงในอนาคต การฝึกงานในครั้งนี้ ผู้วิจัยได้ทำเรื่อง ศึกษาระบบ ERP ในการช่วยบริหารจัดการด้านโลจิสติกส์และห่วงโซ่อุปทานของบริษัท จำกัด(มหาชน) ผู้วิจัยได้รับมอบหมายให้ปฏิบัติงานในส่วนงานของฝ่ายวางแผนการผลิตและได้เรียนรู้งานในส่วนของฝ่ายจัดซื้อและฝ่าย Inventory Store ควบคู่กันไป ผู้วิจัยจึงได้เริ่มศึกษารายละเอียดในส่วนของการวางแผนการผลิต การ Stock ชิ้นส่วนวัตถุดิบเพื่อให้เพียงพ่อต่อการผลิตและอีกทั้งยังได้มีการศึกษางานขายอะไหล่ชิ้นส่วนของทางโรงงาน รวมถึงกระบวนการปฏิบัติงานต่างๆ ปัญหาที่พบเจอจากการปฏิบัติงานคือ วัตถุดิบที่มีไม่ตรงกับข้อมูลในระบบ ERP จึงต้องมีการเดินสำรวจภายในไลน์การผลิตของโรงงานเพื่อความถูกต้องและแม่นยำและนำไปสู่การผลิตที่จะดำเนินไปได้อย่างราบรื่น จากผลการศึกษาเรื่อง ศึกษาระบบ ERP ในการช่วยบริหารจัดการด้านโลจิสติกส์และห่วงโซ่อุปทานพบว่า ผลกระทบต่อประสิทธิภาพการดำเนินงานขององค์กรหลังจากองค์กรนำระบบ ERP มาใช้ส่งผลกระทบต่อประสิทธิภาพการดำเนินงานขององค์กร มีการตอบสนองและเข้าถึงข้อมูลได้ง่าย รวดเร็วขึ้น ส่งผลให้ สามารถลดขั้นตอนการทำงาน และใช้เวลาน้อยลง และมีข้อบกพร่องคือมีข้อผิดพลาดในการแนบแบบการผลิตเพราะจำนวนขั้นตอนเยอะจนเกินไป มีเอกสารที่ต้องใช้เป็นจำนวนมากจนเกินไปส่งผลให้การดำเนินงานเป็นไปได้อย่างไม่ราบรื่น และควรที่จัดตั้งฝ่ายบริหาร ERP โดยเฉพาะในบริษัทเพื่อเพิ่มประสิทธิภาพให้ได้มากยิ่งขึ้น
การศึกษากระบวนการนำเข้า-ส่งออกและการทำงานของแผนก Sales,การศึกษาเรื่อง การศึกษากระบวนการนำเข้า-ส่งออก และการทำงานของแผนก Sales มีวัตถุประสงค์ 1. เพื่อศึกษาขั้นตอนการนำเข้า-ส่งออกสินค้าอาหารและเคมีภัณฑ์ 2. เพื่อศึกษาขั้นตอนการทำงานของแผนก Sales 3. เพื่อศึกษาสิทธิประโยชน์และเอกสารที่เกี่ยวข้องในกระบวนการนำเข้า-ส่งออก 4. เพื่อจัดทำคู่มือการทำงานในแผนก Sales วิธีการศึกษาคือการได้ปฏิบัติงานจริงอีกทั้งยังได้รับคำปรึกษาจากพนักงานในแผนก Sales เป็นอย่างดี การศึกษาการแก้ไขปัญหาเฉพาะหน้า และการสังเกตการปฏิบัติงานของพนักงานในแผนก โดยการทำงานในแผนก Sales มีความกดดันค่อนข้างมาก มีการเปลี่ยนงานของพนักงานในแผนกค่อนข้างบ่อย และเป็นงานที่ต้องมีความรู้รอบตัวมาก ดังนั้นขั้นตอนการนำเข้า-ส่งออกสินค้า และสิทธิประโยชน์รวมถึงเอกสารต่างๆที่เกี่ยวข้อง รวมถึงขั้นตอนการทำงานในแผนก Sales จึงมีความสำคัญต่อการทำงานในแผนก Sales เป็นอย่างมาก คณะผู้วิจัยจึงจัดทำเป็นขั้นตอนการนำเข้า-ส่งออกสินค้าอาหารและเคมีภัณฑ์ สิทธิประโยชน์ และเอกสารที่เกี่ยวข้อง และขั้นตอนการทำงานของแผนก Sales เพื่อให้พนักงานใหม่หรือผู้ที่สนใจสามารถเห็นภาพและเข้าใจได้ง่ายมากขึ้น ผลการประเมินคู่มือการปฏิบัติงานแผนก Sales ในส่วนของรูปแบบเมื่อพิจารณาจากค่าเฉลี่ย () พบว่าคู่มือมีความทันสมัย มีคะแนนเฉลี่ยมากที่สุดเท่ากับ 4.8 และมีค่า S.D.= 0.168421 รองลงมาคือสีที่ใช้ในการออกแบบ คู่มือมีความน่าสนใจ ความเหมาะสมของตัวหนังสือ ซึ่งมีค่าเฉลี่ยเท่ากัน ส่วนการออกแบบคู่และความสะดวกในการอ่านและศึกษา อยู่ในระดับดี และในส่วนของเนื้อหาเมื่อพิจารณาจากค่าเฉลี่ย () พบว่าผู้คนเมื่ออ่านคู่มือและทำให้มีความเข้าใจเพิ่มมากขึ้นโดยมีคะแนนเฉลี่ยมากที่สุดเท่ากับ 4.75 และมีค่า S.D.= 0.197368 รองลงมาคือรูปภาพที่ใช้ประกอบมีความเหมาะสมและทำให้ง่ายมากขึ้น รองลงมาคือเนื้อหามีความเหมาะสม ต่อด้วยเนื้อหามีความกระชับและใช้คำศัพท์ที่ถูกต้อง และด้วยเนื้อหาครอบคลุม ครบถ้วน และเข้าใจได้ง่าย
แบบจำลองเชิงเส้นจำนวนเต็มสำหรับวางแผนและจัดสรรเวลาในการทำงานของสายการผลิตชิ้นส่วนยานยนต์,"การวิจัยครั้งนี้เป็นการศึกษาข้อมูลกำลังการผลิตของสายการผลิต AP34 และ AP03 โดยนำข้อมูลยอดคำสั่งซื้อชิ้นส่วนยานยนต์ของแต่ละสายการผลิต ตั้งแต่เดือนพฤศจิกายน พ.ศ. 2565 – เดือนมกราคม พ.ศ. 2566 ซึ่งครอบคลุมภายใต้เงื่อนไขกำลังการผลิตเกี่ยวกับข้อมูลเวลาทำงาน, วันทำงาน, Cycle Time, เวลาการ Set up เครื่องจักร, เวลาที่สูญเสียในการผลิต ของบริษัท มาทำการสร้างแบบจำลองเชิงเส้นจำนวนเต็ม ประมวลผลด้วย Microsoft Excel และ OpenSolver 2.9.3 โดยมีวัตถุประสงค์เพื่อหาคะแนนรวมต่ำสุดที่ใช้ในการผลิตชิ้นส่วนยานยนต์ สำหรับวางแผนและจัดสรรเวลาในการทำงานของสายการผลิต AP34 และ AP03 ให้เหมาะสมที่สุด ภายใต้เงื่อนไขกำลังการผลิตที่มี จากผลการศึกษาพบว่า เดือนพฤศจิกายน พ.ศ.2565 สายการผลิต AP34 และสายการผลิต AP03 คะแนนรวมต่ำสุดที่ใช้ในการผลิตชิ้นส่วนยานยนต์ คือ 26.44 โดยวันทำงาน คือ 24 วัน เวลาทำงานคือ 867.04 ชั่วโมง ซึ่งจัดสมดุลสายการผลิต AP34 ชิ้นส่วนยานยนต์ GK17 จำนวน 1,570 ชิ้น และสายการผลิต AP03 ผลิตชิ้นส่วนยานยนต์ GK17 จำนวน 1,873 ชิ้น เดือนธันวาคม พ.ศ.2565 สายการผลิต AP34 และสายการผลิต AP03 คะแนนรวมต่ำสุดที่ใช้ในการผลิตชิ้นส่วนยานยนต์ คือ 17.31 โดยวันทำงาน คือ 18 วัน เวลาทำงานคือ 666.50 ชั่วโมง ซึ่งจัดสมดุลสายการผลิต AP34 ชิ้นส่วนยานยนต์ GK17 จำนวน 869 ชิ้น และสายการผลิต AP03 ผลิตชิ้นส่วนยานยนต์ GK17 จำนวน 2,135 ชิ้น เดือนมกราคม พ.ศ.2566 สายการผลิต AP34 และสายการผลิต AP03 คะแนนรวมต่ำสุดที่ใช้ในการผลิตชิ้นส่วนยานยนต์ คือ 21.04 โดยวันทำงาน คือ 22 วัน เวลาทำงานคือ 811.05 ชั่วโมง ซึ่งจัดสมดุลสายการผลิต AP34 ชิ้นส่วนยานยนต์ GK17 จำนวน 3,357 ชิ้น และสายการผลิต AP03 ผลิตชิ้นส่วนยานยนต์ GK17 จำนวน 1,194 ชิ้น และยังสามารถช่วยลดผลต่างระหว่างการวางแผนด้วยแบบจำลองเชิงเส้นจำนวนเต็มกับแผนที่บริษัทกรณีศึกษาได้วางแผนไว้ โดยเดือนพฤศจิกายน พ.ศ.2565 ลดลงร้อยละ 1.09 และเดือนมกราคม พ.ศ.2566 ลดลงร้อยละ 0.81"
การเพิ่มประสิทธิภาพในการดำเนินการเอกสารปิด Flight สำหรับแผนก Operation โดยใช้ Microsoft Excel,บทคัดย่อ (ABTRACT) การทำโครงงานวิจัยในครั้งนี้มีจุดประสงค์เพื่อศึกษาการดำเนินการเอกสารของบริษัท Emirates SkyCargo และเพื่อเพิ่มประสิทธิภาพด้านความแม่นยำ ลดความสูญเปล่า และความผิดพลาดในการตรวจสอบเอกสาร โดยการนำ Microsoft Excel เข้ามาเป็นตัวช่วยในการเพิ่มประสิทธิภาพในด้านที่กล่าวมา ซึ่งโครงงานวิจัยนี้ได้เก็บข้อมูลแบบปฐมภูมิผ่านเอกสารและการลองผิดลองถูก และได้มีการเปรียบเทียบความผิดพลาดระหว่างก่อนและหลังการนำงานวิจัยมาใช้งาน และได้ทำการศึกษาโดยใช้แผนผังก้างปลาเพื่อวิเคราะห์ปัญหา และหาแนวทางแก้ไขเพื่อให้การดำเนินงานเป็นไปอย่างมีประสิทธิภาพ จากผลการศึกษาพบว่าจำนวนความผิดพลาดในการตรวจเช็คเอกสาร UCM และ CPM ลดลงเรื่อยอย่างมีนัยสำคัญที่มีการนำงานวิจัยมาใช้งานโดยสรุปเป็นรายเดือนคือ เดือนธันวาคมทำผิดพลาดทั้งหมด 63 ครั้งคิดเป็น ร้อยละ 52.50 เดือนมกราคมทำผิดพลาดทั้งหมด 52 ครั้งคิดเป็นร้อยละ 34.67 และเดือนกุมภาพันธ์ทำผิดพลาดทั้งหมด 17 ครั้งคิดเป็น 11.33
กรณีศึกษาขั้นตอนการปฏิบัติงานและเพิ่มประสิทธิภาพการจัดการคลังสินค้า,การวิจัยครั้งนี้มีวัตถุประสงค์เพื่อเพิ่มประสิทธิภาพขั้นตอนการปฏิบัติงานของแผนกคลังสินค้า และเพื่อปรับปรุงขั้นตอนการปฏิบัติงานของแผนกคลังสินค้า ซึ่งเป็นวิจัยเชิงคุณภาพ (Quality research) โดยผู้วิจัยมีการเก็บรวบรวมข้อมูลจากการสังเกตแบบมีส่วนร่วม การสัมภาษณ์ผู้ปฏิบัติงานภายในคลังสินค้า การวิจัยครั้งนี้มีกลุ่มตัวอย่างเป็น ขั้นตอนการปฏิบัติงานของการจ่ายสินค้าแก่ลูกค้า แผนกคลังสินค้า หน่วยจ่ายโซดาวันเวย์ ที่มีการวิเคราะห์ข้อมูลโดยการหาค่าเฉลี่ย (Average) และวิเคราะห์ข้อมูลตามแนวคิดการจัดการแบบลีน ผลการวิจัยพบว่า การขั้นตอนการปฏิบัติงานของการจ่ายสินค้าแก่ลูกค้า มีขั้นตอนการออกใบหยิบสินค้าและขั้นตอนพนักงานออกเอกสารสำคัญก่อให้เกิดความสูญเสียจากการรอคอย ขั้นตอนการรับเอกสารจากฝ่ายสถิติ-บัญชีคลังสินค้าก่อให้เกิดความสูญเสียจากกการเคลื่อนไหวและการรอคอย ผู้จัยจึงทำการแก้ไขขั้นตอนที่มีปัญหาก่อให้เกิดความสูญเสียโดยใช้แนวคิด ECRS มาประยุกต์ใช้ ซึ่งหลังจากการปรับปรุงขั้นตอนการปฏิบัติงานส่วนการจ่ายสินค้าแก่ลูกค้าพบว่า สามารถลดจำนวนขั้นตอนการปฏิบัติงานได้ 1 ขั้นตอน และสามารถลดระยะเวลาการดำเนินงานของขั้นตอนการปฏิบัติงานส่วนการจ่ายสินค้าแก่ลูกค้า 526.1 วินาที ซึ่งสามารถละระยะเวลาการดำเนินงานของขั้นตอนการปฏิบัติงานของแผนกคลังสินค้าและเพิ่มประสิทธิภาพการจัดการคลังสินค้าได้
การศึกษาขั้นตอนการทำงานของแผนก Project Operations Officer,งานวิจัยฉบับนี้เป็นการศึกษาขั้นตอนการทำงานของแผนก Project Operations Officer ภายใต้ของบริษัทกรณีศึกษา เพื่อให้ทราบถึงกระบวนการดำเนินงานต่างๆตามขั้นตอน โดยมีวัตถุประสงค์ 1). เพื่อศึกษากระบวนการทำงานของแผนก Project Operations Officer รวมถึงแผนกอื่นที่มีส่วนเกี่ยวข้องกับแผนก Project Operations Office 2).เพื่อทราบลำดับขั้นตอนของแต่ลกระบวนการนำเข้า-ส่งออกของแผนก Project Operations Officer โดยผู้ศึกษาได้มีการศึกษาเก็บรวบรวมข้อมุลและวิเคราะห์ข้อมูล จากการสัมภาษณ์หรือมีการสอบถามและปฏิบัติงานจริง ถึงขั้นตอนการทำงานต่างๆภายในแผนกและแผนกอื่นๆที่เกี่ยวข้องในการนำเข้าและส่งออก ซึ่งการทำงานของแผนก Project Operations Officer ถือเป็นตัวกลางสำคัญในการส่งต่อข้อมูลข่าวสารเพื่อแจ้งให้ทราบถึงการเปลี่ยนแปลงต่างๆของข้อมูล จึงมีความสำคัญเกี่ยวกับองค์กร
การเพิ่มประสิทธิภาพในการบริหารจัดการคลังชิ้นส่วน (Spare Part) แผนกซ่อมบำรุง (Maintenance),งานวิจัยครั้งนี้เป็นการศึกษาเพื่อการการเพิ่มประสิทธิภาพในการบริหารจัดการคลังชิ้นส่วน (Spare Part) แผนกซ่อมบำรุง (Maintenance) กรณีศึกษา ABC จังหวัดระยอง โดยมีวัตถุประสงค์เพื่อการลดระยะเวลาในการเรียกดูชิ้นส่วน (Spare Part) และเพิ่มประสิทธิภาพในการบริหารจัดการคลังชิ้นส่วน (Spare Part) รวมไปถึงการลดต้นทุนในการจัดเก็บภายในห้อง TOOL ROOM โดยมีการนำแนวคิดระบบลีน (Lean) มาเป็นแนวคิดหลักในการเพิ่มประสิทธิภาพเนื่องจากระบบลีน (LEAN) คือการลดขั้นตอนกระบวนการที่ไม่สร้างมูลค่า โดยนำแนวคิดมารวมกับความรู้ในการพัฒนา AppSheet เพื่อสร้างแอพพลิเคชั่นเพื่อใช้ในค้นหาชิ้นส่วน (Spare Part) ช่วยลดขั้นตอนในการค้นหาและมีการนำแนวคิดความสูญเปล่า (Waste) มาประยุกต์ใช้ในการลดมูลค่าของชิ้นส่วน (Spare Part) คงคลังและเพื่อการวัดผลของการวิจัยจึงได้มีการจัดเก็บบันทึกข้อมูลก่อนและหลังการวิจัย หลังจากการสร้างแอพพลิเคชั่น พบว่าสามารถช่วยลดระยะเวลาในการค้นหาชิ้นส่วน (Spare Part) ลงได้โดยการทดลองการใช้งานโดยช่างซ่อมบำรุง(Maintenance)โดยมีการเปรียบเทียบโดยพบว่าหลังการใช้งานแอพพลิเคชั่นสามารถลดระยะเวลาในการค้นหาชิ้นส่วนได้และการนำแนวคิดความสูญเปล่ามาประยุกต์ในการลดต้นทุนในการจัดเก็บชิ้นส่วน (Spare Part) โดยมีการค้นหาชิ้นส่วน (Spare Part) ที่มีชื่อซ้ำกันและนำชิ้นส่วน (Spare Part) ที่มีการซ้ำออกจากคลังชิ้นส่วนโดยสามารถลดมูลค่าในคลังเก็บชิ้นส่วน (Spare Part) ลงได้
ศึกษาปัจจัยที่มีผลต่อความผิดพลาดในขั้นตอนการทำงานของ Sub-contractors,วิจัยฉบับนี้ จัดทำขึ้นโดยมีวัตถุประสงค์เพื่อศึกษาปัจจัยที่มีผลต่อความผิดพลาดในขั้นตอนการปฏิบัติงานของ Sub-contractors จำกัด และเพื่อศึกษาแนวทางการป้องกันและแก้ไขปัญหาที่ก่อให้เกิดความผิดพลาดในขั้นตอนการปฏิบัติงานของ Sub-contractors จำกัด โดยใช้วิธีการเก็บข้อมูลด้วยการสัมภาษณ์ และสังเกตการณ์และใช้เครื่องบันทึกเสียง จากบุคคลที่เกี่ยวข้องหลายๆฝ่าย เช่นหัวหน้างานที่เกี่ยวข้อง รวมถึงพนักงานที่อยู่หน้างาน ผลที่ได้รับจากการจัดทำวิจัยคือ ขั้นตอนการปฏิบัติงานของ Sub-contractors จำกัด มีความผิดพลาดน้อยลง มีความเป็นระบบระเบียบยิ่งขึ้น ลดระยะเวลาในการทำงาน เนื่องจากมีการให้ความสำคัญกับการสื่อสาร และมีการประยุกต์ใช้เทคโนโลยีในการทำงานมากขึ้น ทำให้การทำงานมีความสะดวกรวดเร็ว โอกาสผิดพลาดน้อย ดำเนินงานเป็นไปในทิศทางเดียวกัน และผู้ที่เกี่ยวข้องจากหลาย ๆ ฝ่ายทำงานได้สะดวกมากยิ่งขึ้น
การศึกษาความคาดหวังและความพึงพอใจของผู้รับบริการ ต่อสำนักงานเจ้าท่าภูมิภาคสาขาพัทยา โดยใช้เครื่องมือ SERVQUAL,"งานวิจัยเล่มนี้มีวัตถุประสงค์เพื่อเพื่อศึกษาความพึงพอใจและความคาดหวังในการใช้บริการของผู้รับบริการที่มาติดต่อใช้บริการ และเพื่อประเมินประสิทธิภาพการบริการของสำนักงานเจ้าท่าภูมิภาคสาขาพัทยา โดยใช้เครื่องมือ SERVQUAL ศึกษาทั้งในด้านรูปลักษณ์ทางกายภาพ (Tangible) ด้านความน่าเชื่อถือ (Reliability ) ด้านความรับผิดชอบ (Responsiveness ) ด้านประกันความมั่นใจ (Assurance ) และด้านความเอาใจใส่ (Empathy ) ให้เป็นแนวทางในการพัฒนาระดับคุณภาพการบริการ โดยผู้วิจัยได้มีการเก็บรวบรวมข้อมูลจากผู้ตอบแบบสอบถามโดยมีการเก็บข้อมูลกลุ่มตัวอย่างจากผู้ที่เคยใช้บริการงานทะเบียนเรือสำนักงานเจ้าท่าภูมิภาคสาขาพัทยา จำนวน 100 คน ที่ตอบแบบสอบถามในช่วงระยะเวลาตั้งแต่วันที่ 15 กุมภาพันธ์ 2566 ถึง 15 มีนาคม 2566 ผลการศึกษาพบว่า พบว่า เพศของผู้รับบริการส่วนใหญ่เป็นเพศชาย, สถานะของผู้รับบริการ ส่วนใหญ่เป็นเจ้าของเรือ, อายุของผู้รับบริการ ส่วนใหญ่อายุ 30 – 40 ปี, ช่วงเวลาที่เข้ารับบริการของผู้รับบริการ ส่วนใหญ่เข้ารับบริการเวลา 08.30 – 12.00 น. และจากการศึกษาความพึงพอใจและความคาดหวังที่จะได้รับในการใช้บริการของผู้รับบริการ พบว่า มีค่าเฉลี่ยความคาดหวัง คือ 4.27 (SD = 0.09) ซึ่งถือว่าอยู่ในระดับที่คาดหวังมาก และมีค่าเฉลี่ยความพึงพอใจ คือ 4.66 (SD = 0.18) ซึ่งถือว่าอยู่ในระดับที่พึงพอใจมาก และจากการศึกษา พบว่า มีระดับความพึงพอใจที่มากกว่าความคาดหวัง โดยการจัดอันดับคุณภาพการบริการจากมากไปน้อยจากผลต่างของค่าเฉลี่ยของความคาดหวังและความพึงพอใจที่ผู้รับบริการได้รับ พบว่า ลำดับที่ 1 คือ ด้านความเอาใจใส่ (Empathy), ลำดับที่ 2 คือ ด้านความมั่นใจ (Assurance), ลำดับที่ 3 คือ ด้านความน่าเชื่อถือ (Reliability), ลำดับที่ 4 คือ ความรับผิดชอบ (Responsiveness) และลำดับที่ 5 คือ ด้านรูปลักษณ์ทางกายภาพ (Tangibles) ตามลำดับ"
การเพิ่มประสิทธิภาพคลังสินค้าและการพยากรณ์สินค้า,"วัตถุประสงค์ของการวิจัยในครั้งนี้ศึกษาเกี่ยวกับการจัดการคลังสินค้าและการพยากรณ์จำนวนกล่อง เพื่อให้เกิดความเหมาะสมต่อความต้องการของผู้ใช้บริการและเพื่อเพิ่มโอกาสในการแข่งขันของที่ทำการไปรษณีย์บางแสน จ.ชลบุรี คณะผู้วิจัยได้ทำการจัดกลุ่มด้วยระบบ ABC Analysis พบว่ากล่องชนิด กก เป็นรุ่นที่มียอดขายมากที่สุด คิดเป็นร้อยละ 21.1 ของยอดขายทั้งหมดของกล่อง รองลงมาเป็นกล่องชนิด ข มียอดขายร้อยละ 18.5 กล่องชนิด ค มียอดขายร้อยละ 16.21 กล่องชนิด ง มียอดขายร้อยละ 12.40 และกล่องชนิด จ มียอดขายร้อยละ 11.15 ตามลำดับ ดังนั้นคณะผู้วิจัยจึงเลือกประเภทของกล่องในกลุ่ม A เพื่อนำไปใช้ในการพยากรณ์ด้วยเทคนิคการพยากรณ์แบบค่าเฉลี่ยเคลื่อนที่ การพยากรณ์แบบค่าเฉลี่ยถ่วงน้ำหนัก การพยากรณ์แบบเอ็กซ์โพเนนเชียลปรับเรียบ จากนั้นนำผลการพยากรณ์ด้วยเทคนิคการพยากรณ์แบบเอ็กซ์โพเนนเชียลปรับเรียบ มาใช้ในการหาปริมาณการสั่งซื้อที่ประหยัด (Economic Order Quantity : EOQ) และจุดสั่งซื้อใหม่ (Reorder point : ROP) มาประยุกต์ใช้ควบคู่กัน พบว่าสามารถช่วยลดต้นทุนรวมลงได้ 3,185 บาทต่อปี หรือ ลดลงร้อยละ 53.13"
การควบคุมและติดตามการขนส่งรถบรรทุกออนไลน์,บทคัดย่อ การศึกษาการควบคุมและติดตามการขนส่งรถบรรทุกด้วยระบบออนไลน์ โดยใช้ระบบ GPS ของบริษัท มีวัตถุประสงค์เพื่อให้ทราบถึงการบริหารจัดการขนส่งด้วยรถบรรทุกโดยใช้ระบบ GPS และทราบถึงปัญหาที่ส่งผลกระทบต่อการวางแผนการจัดการขนส่งด้วยรถบรรทุก รวมถึงการติดตามรถบรรทุกในการขนส่งและตรวจสอบการทำงานของพนักงาน เพื่อนำความรู้ที่ได้ไปประยุกต์ใช้ในการศึกษาต่อและประกอบอาชีพได้อย่างมีประสิทธิภาพในอนาคต ผลการดำเนินการตรงตามวัตถุประสงค์ที่กำหนดไว้ และผู้จัดทำได้รับประโยชน์จากการที่ได้ศึกษาดูงานที่บริษัท ในเรื่องของการควบคุมและติดตามการขนส่งรถบรรทุกออนไลน์ โดยใช้ระบบ GPS มาใช้ในการติดตาม และตรวจสอบการทุจริตรวมไปถึงการทำงานของพนักงานขับรถ และยังทราบถึงปัญหาที่ส่งผลกระทบในการขนส่ง ทำให้รู้จักการแก้ปัญหาที่อาจจะเกิดขึ้นระหว่างการทำงานได้ ซึ่งสามารถนำไปต่อยอดเพื่อศึกษาต่อหรือประกอบอาชีพในเรื่องของการบริหารจัดการขนส่ง และการติดตามรถโดยใช้ระบบ GPS
การศึกษาการปรับปรุงประสิทธิภาพการบรรจุชิ้นส่วนประกอบรถยนต์ลงในบรรจุภัณฑ์,การศึกษาการปรับปรุงประสิทธิภาพการบรรจุชิ้นส่วนประกอบรถยนต์ลงในบรรจุภัณฑ์ของบริษัทกรณีศึกษา มีวัตถุประสงค์เพื่อเพิ่มประสิทธิภาพการบรรจุชิ้นส่วนประกอบรถยนต์ลงในบรรจุภัณฑ์โดยการเพิ่มจํานวนชิ้นงาน (Lot size) ซึ่งมีการกำหนดรูปแบบขั้นตอนการศึกษาโดยใช้หลักการการสัมภาษณ์เชิงลึก เพื่อให้ทราบถึงกระบวนการเพิ่มประสิทธิภาพบรรจุภัณฑ์ โดยสภาพปัญหาที่เกิดขึ้นพบว่ามีงาน 12 Items ที่บรรจุอยู่ในบรรจุภัณฑ์มีช่องว่างมาก จึงนำข้อมูลที่ได้มาวิเคราะห์ผังก้างปลา หลังจากวิเคราะห์สาเหตุของปัญหา ก็ทำการพิสูจน์ก้างปลาเพื่อทำการเลือกสาเหตุที่จะแก้ไข โดยคำนึงในเรื่องของเวลา ความเป็นไปได้ และทรัพยากรที่มีอยู่ เพื่อเป็นตัวตัดสินใจว่าสาเหตุใดสามารถนำไปแก้ไขปรับปรุงได้ สรุปได้ว่า สาเหตุในเรื่องการประมาณการ Lot size ที่น้อยเกินไป และการบรรจุชิ้นงานได้ไม่เต็มประสิทธิภาพ สามารถแก้ไขปรับปรุงได้ นำมาพิจารณาในการออกแบบ Partition โดยยึดหลักการวงจรคุณภาพ (PDCA) จากการปรับปรุงประสิทธิภาพการบรรจุชิ้นงานลงในบรรจุภัณฑ์สามารถเพิ่มประสิทธิภาพจากเดิมเฉลี่ยอยู่ที่ร้อยละ 75 หลังการปรับปรุงประสิทธิภาพเฉลี่ยอยู่ที่ร้อยละ 100 ทำให้สามารถลดพื้นที่ว่างภายในบรรจุภัณฑ์ได้จากการปรับรูปแบบบรรจุภัณฑ์หรือจัดวางชิ้นงานใหม่เพื่อบรรจุชิ้นงานเพิ่มขึ้น ทำให้มีประสิทธิภาพในการบรรจุสินค้าที่เพิ่มมากขึ้น จากการเปรียบเทียบจำนวนชิ้นส่วนประกอบรถยนต์ที่บรรจุลงในบรรจุภัณฑ์แบบดั้งเดิมและแบบใหม่หลังการปรับปรุงของชิ้นส่วนประกอบรถยนต์ รูปแบบการจัดวางชิ้นงานแบบใหม่ทำให้ประสิทธิภาพการบรรจุชิ้นงานลงในบรรจุภัณฑ์เพิ่มมากขึ้น ส่งผลให้ประหยัดต้นทุนด้านการขนส่ง และยังสามารถเพิ่มศักยภาพในด้านอื่นๆ เช่น พื้นที่ในการจัดเก็บกล่องพลาสติกลดลง ใช้พื้นที่ในไลน์ผลิตลดลง เป็นต้น
การเพิ่มประสิทธิภาพการจัดการคลังสินค้าด้วยระบบบาร์โค้ด,การวิจัยนี้มีวัตถุประสงค์ (1) เพื่อศึกษาสภาพปัจจุบันและปัญหาของการจัดการคลังสินค้าของบริษัท มั่นคง สตีล (2) เพื่อเพิ่มประสิทธิภาพในการทำงานและลดความผิดพลาดในการดำเนินงานด้วยระบบบาร์โค้ด (3) เพื่อลดขั้นตอนการดำเนินงานที่ซ้ำซ้อนสามารถเพิ่มความสะดวกรวดเร็วในการตรวจสอบข้อมูลสินค้า โดยการวิจัยในครั้งนี้ ใช้วิธีการสังเกตุการ์ณจากการปฏิบัติงานจริงและใช้แบบสอบถามผู้ปฏิบัติงานภายในคลังสินค้า เพื่อให้ทราบถึงปัญหาที่เกิดขึ้นได้อย่างชัดเจน อีกทั้งได้มีการใช้แผนภูมิก้างปลา (Fishbone Diagram) เพื่อวิเคราะห์หาสาเหตุของปัญหาที่เกิดขึ้น และใช้วิธีการจับเวลาการดำเนินงานเพื่อเปรียบเทียบเวลาในการจัดเตรียมสินค้าก่อนและหลังใช้งานระบบบาร์โค้ด จากการศึกษาพบว่าเมื่อมีการนำระบบบาร์โค้ดมาใช้งานภายในคลังสินค้าของบริษัท สามารถทำให้การดำเนินงานภายในคลังสินค้าของบริษัทมีความรวดเร็วมากยิ่งขึ้น โดยจากผลการจับเวลาการจัดเตรียมสินค้าด้วยระบบ Manual เปรียบเทียบกับการจัดเตรียมสินค้าด้วยระบบบาร์โค้ดเป็นระยะเวลา 5 วัน พบว่าเมื่อมีการนำระบบบาร์โค้ดเข้ามาใช้งานสามารถลดระยะเวลาการจัดเตรียมสินค้าลงได้ทั้ง 5 วัน อีกทั้งเมื่อมีการนำระบบบาร์โค้ดมาใช้งานทำให้สามารถลดข้อผิดพลาดที่เกิดขึ้นในการดำเนินงานภายในคลังสินค้าได้ สามารถกำหนดตำแหน่งที่ตั้งของสินค้าได้อย่างชัดเจน จัดเตรียมสินค้าตรงตามใบเบิกสินค้า ตรวจเช็ค Stock สินค้าได้รวดเร็วมากยิ่งขึ้น สามารถลดขั้นตอนการดำเนินงานภายในคลังสินค้าและลดการใช้กระดาษภายในคลังสินค้าได้มากขึ้น
การเพิ่มประสิทธิภาพการใช้พื้นที่ของตู้สินค้า,การวิจัยครั้งนี้เป็นการศึกษาเกี่ยวกับการจัดเรียงสินค้าเข้าสู่ตู้สินค้าของบริษัทท ซึ่งในปัจจุบันจัดเรียงโดยใช้ประสบการณ์ของพนักงาน โดยที่ไม่ได้มีรูปแบบหรือการวางแผนการจัดเรียงไว้ล่วงหน้า ในหลาย ๆ ครั้งจึงเกิดปัญหาที่สินค้าไม่สามารถจัดเรียงไปได้ครบตามจำนวนในคำสั่งซื้อของลูกค้า ทั้ง ๆ ที่ก่อนจะถึงขั้นตอนการรับคำสั่งซื้อของลูกค้าจะมีการคำนวณปริมาตรของสินค้าเปรียบเทียบกับปริมาตรของตู้สินค้าไว้ก่อนแล้วว่าสินค้าควรที่จะทำการจัดส่งไปได้ แสดงให้เห็นว่าวิธีการจัดเรียงโดยใช้ประสบการณ์ของพนักงานไม่สามารถใช้พื้นที่ของตู้สินค้าได้อย่างคุ้มค่า ทั้งยังไม่สามารถตรวจสอบความคุ้มค่าในการใช้พื้นที่ของตู้สินค้าได้ ผู้วิจัยจึงมีการเสนอแนวทางโดยการนำซอฟต์แวร์ Cargo Optimizer Enterprise ซึ่งเป็นโปรแกรมที่ช่วยคำนวณหารูปแบบในการจัดเรียงสินค้าตามวัตถุประสงค์ของผู้ใช้งาน โดยจะมีการเปรียบเทียบข้อมูลที่ได้จากซอฟต์แวร์ Cargo Optimizer Enterprise และการใช้ประสบการณ์ของพนักงานในการจัดเรียงมาเปรียบเทียบกันใน 2 เรื่อง คือ จำนวนตู้สินค้าที่ใช้และ เปอร์เซ็นต์การใช้พื้นที่ของตู้สินค้า เพื่อตอบวัตถุประสงค์ของงานวิจัย วัตถุประสงค์แรก คือ เพื่อศึกษาการจัดเรียงสินค้าและประสิทธิภาพการใช้พื้นที่ในตู้สินค้าของบริษัท และวัตถุประสงค์ที่สอง คือ เพื่อวิเคราะห์และทำการประเมินประสิทธิภาพในการจัดเรียงสินค้าที่ปฏิบัติจริงกับวิธีทางคอมพิวเตอร์ที่นำซอฟต์แวร์ Cargo Optimizer Enterprise มาใช้ในการจัดเรียงสินค้า
การศึกษากระบวนการจัดซื้อเครื่องจักรสำหรับการผลิตสินค้า,"งานวิจัยฉบับนี้เป็นการศึกษากระบวนการสั่งซื้อเครื่องจักรสำหรับการผลิตสินค้า กรณีศึกษาบริษัท ออโตโมทิฟ โดยมีวัตถุประสงค์เพื่อการศึกษากระบวนการทั้งหมดของการสั่งซื้อเครื่องจักรสำหรับการผลิต และเพื่อวิเคราะห์หาสาเหตุของปัญหาที่ทำให้การบันทึกเครื่องจักรที่ทำการสั่งซื้อมาเป็นสินทรัพย์ของบริษัทมีการใช้เวลานาน รวมถึงการเสนอผลกระทบที่อาจเกิดจากปัญหา ด้วยการใช้ทฤษฎี Workflow เพื่อใช้แสดงรูปแบบกระบวนการที่ใช้ในปัจจุบันสำหรับการสั่งซื้อเครื่องจักร และทฤษฎีแผนผังก้างปลา (Fishbone Diagram) ในการวิเคราะห์หาสาเหตุของปัญหาที่เกิดขึ้น ผู้วิจัยได้ใช้ การสัมภาษณ์, Google sheet, Google Chat และ Microsoft excel เพื่อเก็บเป็นข้อมูลส่วนกลางระหว่างผู้ให้ข้อมูลและผู้เก็บข้อมูล ผลของการวิจัยพบว่า สามารถทราบถึงกระบวนการสั่งซื้อเครื่องจักรสำหรับการผลิต และสามารถแสดงแผนผังกระบวนการที่ใช้ในปัจจุบัน รวมถึงสามารถวิเคราะห์ปัญหาและเสนอผลกระทบที่อาจเกิดขึ้นได้ เนื่องจากการใช้เครื่องมือดังกล่าว สามารถทำให้เห็นรายละเอียดทั้งหมดของกระบวนการสั่งซื้อทำให้เห็นสาเหตุของปัญหาอย่างชัดเจน เพราะเครื่องมือที่ใช้ทั้งหมดนั้นเป็นเครื่องมือที่เป็นส่วนกลางที่จะทำให้ผู้ที่ให้ข้อมูลต้องคอยติดตามกระบวนการทำงานของตนเอง ซึ่งผลของวิจัยในครั้งนี้ทำให้ผู้ที่มีส่วนเกี่ยวข้องตระหนักและเห็นถึงสาเหตุของปัญหามากขึ้น"
การวัดคุณภาพการให้บริการของสายเรือทั้ง 5 สายเรือ เพื่อประกอบการตัดสินใจในการเลือกใช้บริการ,"งานวิจัยนี้มีวัตถุประสงค์ เพื่อศึกษาการวัดคุณภาพการให้บริการของสายเรือทั้ง 5 สายเรือ ได้แก่ WANHAI, COSCO, HEUNG-A, OOCL, ONE โดยใช้แบบสอบถามปลายปิดผ่านแบบสอบถามออนไลน์ จำนวน 15 คน จากแผนกที่ทำงานในบริษัท โดยมีการใช้หลักทฤษฎี SERQUAL ดูจากองค์ประกอบรวมทั้ง 5 ปัจจัย คือ ด้านความน่าเชื่อถือ ด้านการสร้างความมั่นใจ ด้านรูปลักษณ์ทางกายภาพ ด้านการดูแลเอาใจใส่ ด้านการตอบสนองในการให้บริการ ซึ่งการศึกษาในครั้งนี้จะสามารถนำมาเป็นแนวทางในการเสนอแก่ลูกค้าประกอบการตัดสินใจในการเลือกใช้สายเรือที่มีคุณภาพโดยดูจากองค์ประกอบรวมทั้ง 5 ด้าน และสามารถลดการรอคอยงานในการทำงานของแต่ละแผนกในบริษัทอาจเกิดจากการทำงานที่ผิดพลาดของสายเรือ ผลการศึกษาวิจัยพบว่า จากกลุ่มตัวอย่างจำนวน 15 คน ส่วนใหญ่เป็นเพศหญิงเป็นร้อยละ 73.3 มีอายุในช่วง 26-30 ปี คิดเป็นร้อยละ 46.7 ส่วนงานที่สังกัด(แผนกงานที่สังกัด) แผนกขนส่ง คิดเป็นร้อยละ 40 ซึ่งจากผลวิจัยในด้านที่ 1 ความน่าเชื่อถือ สายเรือที่มีคุณภาพในการบริการมากที่สุด คือ HEUNG A (-3.267) ด้าน 2 การสร้างความมั่นใจ สายเรือที่มีคุณภาพในการบริการมากที่สุด คือ WANHAI (-3.400) ด้าน 3 รูปลักษณ์ทางกายภาพ สายเรือที่มีคุณภาพในการบริการมาก ที่สุด คือ WANHAI (-1.600) ด้าน 4 การดูแลเอาใจใส่ สายเรือที่มีคุณภาพในการบริการมาก ที่สุด คือ WANHAI (-3.067) ด้าน 5 การตอบสนองในการให้บริการ สายเรือที่มีคุณภาพในการบริการมากที่สุด คือ HEUNG A (-2.133) และสามารถนำมาสรุปคุณภาพโดยดูจากองค์ประกอบในภาพรวมทั้ง 5 ด้าน ของทั้ง 5 สายเรือ และนำมาจัดลำดับสายเรือที่มีความน่าพึงพอใจจากมากไปน้อย สามารถจัดลำดับได้ ดังนี้ WANHAI ผลต่างรวม = -15.01 , HEUNG ผลต่างรวม = -17.47, ONE ผลต่างรวม = -26.87 , COSCO ผลต่างรวม = -32.74 , OOCL ผลต่างรวม = -45.21 แสดงให้เห็นว่า สายเรือที่มีองค์ประกอบรวมทั้ง 5 ด้านที่อยู่ในคุณภาพดี และควรเลือกใช้บริการอันดับแรก คือ WANHAI"
การวิเคราะห์ความเสี่ยงในระดับปฏิบัติการของแผนกตรวจรับสินค้าขาออก,งานวิจัยนี้มีวัตถุประสงค์เพื่อ วิเคราะห์ความเสี่ยงในระดับปฏิบัติการของขั้นตอน ในแผนกตรวจรับสินค้าขาออก จากบริษัทผู้ให้บริการขนส่งสินค้าทางอากาศ โดยประยุกต์ใช้เครื่องมือการวิเคราะห์ข้อบกพร่องและผลกระทบ (FMEA) มาช่วยวิเคราะห์ระดับความเสี่ยงของกระบวนการดำเนินงานในแผนกตรวจรับสินค้าขาออก และ แผนผังเหตุและผล (Cause and Effect Diagram) มาช่วยวิเคราะห์ปัญหาและสาเหตุของข้อบกพร่องในกระบวนการดำเนินงาน ซึ่งมีปัจจัยปัญหาหลายหลากด้าน ได้แก่ 1.วิธีการในการดำเนินงาน 2. บุคลากรในการดำเนินงาน 3. อุปกรณ์อำนวยความสะดวกในการทำงาน 4. สภาพแวดล้อมในการทำงาน ทำให้สามารถระบุปัญหาจากทั้ง 4 ปัจจัย ได้รวมทั้งสิ้น 11 ปัญหา ก่อนวิเคราะห์ด้วยการวิเคราะห์ข้อบกพร่องและผลกระทบ (FMEA) พบว่าแนวโน้มความผิดพลาดและความเสี่ยงสูงสุดได้แก่ ปัญหาบุคลากรทำงานผิดพลาด ผู้วิจัยจึงเสนอแนวทางในการปรับปรุงความผิดพลาดของบุคลากร (Human error) เพื่อลดค่าตัวเลขRisk Priority Number (RPN) และนำไปสู่การปรับปรุงและเพิ่มประสิทธิภาพให้เหนือคู่แข่ง และสร้างความพึงพอใจสูงสุดให้กับลูกค้าได้
การศึกษาปัญหาและสาเหตุการเกิดความเสียหายของกระจกจากกระบวนการขนส่ง,"ในการศึกษาปัญหาและสาเหตุการเกิดความเสียหายของกระจกจากกระบวนการขนส่ง มีวัตถุประสงค์เพื่อศึกษาหาสาเหตุที่แท้จริงของการเกิดความเสียหายของกระจก เพื่อหาแนวทางการแก้ไขปัญหาและปรับปรุงการทำงาน โดยการศึกษาตามวัตถุประสงค์ทั้ง 4 ข้อ คือ ศึกษาขั้นตอนการโหลดกระจกขึ้นรถของพนักงานขับรถและพนักงานหน้างาน, ศึกษาต้นตอของปัญหาที่ทำให้กระจกเกิดความเสียหายระหว่างการขนส่ง, ศึกษาต้นตอของปัญหาที่ทำให้กระจกเกิดความเสียหายนอกเหนือจากการขนส่ง และหาวิธีหลีกเลี่ยงปัญหา หรือหาแนวทางในการแก้ปัญหาให้กับแผนกวางแผนและพนักงานขับรถ จากผลการศึกษา การสัมภาษณ์และการวิเคราะห์สาเหตุของการเกิดความเสียหายของกระจก พบว่าสาเหตุของการเกิดความเสียหายของกระจกสามารถเกิดขึ้นได้หลากหลายปัจจัย กระบวนการขนส่งไม่ใช่กระบวนการเดียวที่ทำให้เกิดปัญหา ผู้ศึกษาได้นำเสนอแนวทางการแก้ปัญหาแต่ละสาเหตุให้กับทางบริษัทนำไปใช้ ซึ่งขึ้นอยู่กับทางบริษัทว่าจะนำไปปรับใช้และมีมาตรการเพิ่มเติม เพื่อให้การแก้ไขปัญหามีประสิทธิภาพมากขึ้น"
แนวทางการเพิ่มประสิทธิภาพในกระบวนการทำงานและจัดเก็บสินค้า,การศึกษาครั้งนี้มีวัตถุประสงค์ศึกษาหระบวนการทำงาน หาสาเหตุที่มีผลต่อการไหลของกระบวนการทำงานและเสนอแนวทางในการเพิ่มประสิทธิภาพในการทำงานและจัดเก็บสินค้าของ โดยมีขั้นตอนการศึกษาดำเนินงานดังนี้ เก็บรวบรวมข้อมูลที่เกี่ยวกับกระบวนการทำงานตั้งแต่วันที่ 10 มกราคม - 28 กุมภาพันธ์ พ.ศ.2565 เพื่อนำมาดำเนินการวิเคราะห์ โดยทำการบันทึกกระบวนการ Picking งานทั้งหมด 10 รายการ โดยผู้ศึกษาได้นำแนวคิด 5ส และ ECSR มาประยุกต์ใช้ในการเพิ่มประสิทธิภาพในการทำงานและจัดเก็บสินค้าในครั้งนี้ โดยมีเป้าหมายคือ ลดการเคลื่อนที่ที่ไม่จำเป็น โดยผู้ศึกษาได้ทำการเสนอรูปแบบการจัดพื้นที่สำหรับการทำงานแบบก่อนและหลังการปรับปรุงเพื่อเปรียบเทียบผลที่เกิดขึ้น ผลการศึกษาพบว่า กระบวนการทำงาน Picking มีการเคลื่อนที่ที่ไม่จำเป็น เป็นผลมาจากการจัดการพื้นที่ ที่ไม่มีการแบ่งพื้นที่การทำงานที่ชัดเจน ส่งผลให้การทำงานเป็นไปอย่างล่าช้าและไม่เต็มประสิทธิภาพ โดยก่อนการปรับปรุงมีการเคลื่อนที่ทั้งหมด 12 ครั้ง คิดเป็นระยะทาง 63 เมตร ใช้เวลาในการทำงาน 935 วินาที จึงทำการเสนอแนวทางการปรับเปลี่ยนรูปแบบของพื้นที่การทำงานที่มีการจัดพื้นที่ตามหลัก 5 ส และ ECSR ที่นำมาประยุกต์ใช้นั้น พบว่า มีการเคลื่อนที่ทั้งหมด 10 ครั้ง คิดเป็นระยะทาง 42 เมตร ใช้เวลาในการทำงาน 894 วินาที จะเห็นได้ว่า กระบวนการทำงานมีการเคลื่อนที่ลดลง และใช้เวลาลดลงได้อย่างเห็นได้ชัด
การพัฒนาระบบการสแกนชิ้นงาน Service Part ด้วยโปรแกรม Microsoft Excel,การศึกษางานวิจัยครั้งนี้มีวัตถุประสงค์เพื่อพัฒนาระบบสแกนชิ้นงาน Service Part ด้วยโปรแกรม Microsoft Excel และเพื่อลดจำนวนความผิดพลาดที่เกิดจากการตรวจสอบชิ้นงาน Service Part โดยทางผู้วิจัยเล็งเห็นช่องว่างที่ทำให้เกิดการส่งงานผิดพลาดในกระบวนการ Shipment งาน Service Part ที่ไม่มีระบบตรวจสอบความถูกต้องของชิ้นงานก่อนการ Repack ส่งให้ลูกค้ารายย่อย จึงเริ่มทำการศึกษาขอบเขตการทำวิจัย จากนั้นจึงเริ่มเก็บข้อมูลรายละเอียดของโมเดลบริษัทลูกค้าที่ต้องการศึกษา แล้วสร้างระบบสแกนชิ้นงานโดยใช้โปรแกรม Microsoft Excel จากนั้นเพิ่มการใช้ Microsoft Excel Macro เข้ามาช่วยให้คำสั่งปริ้นท์ลาเบลใช้งานได้ง่ายขึ้น เมื่อนำไปใช้งานแล้วพบว่า ระบบสแกนชิ้นงาน Service Part ด้วยโปรแกรม Microsoft Excel สามารถตรวจสอบความผิดพลาดได้ และสามารถลดจำนวนความผิดพลาดจากการส่งงานผิดได้ โดยในช่วงเดือนตุลาคม พ.ศ.2564 ถึง เดือนกันยายน พ.ศ.2565 ก่อนนำระบบมาใช้ มีจำนวนความผิดพลาดจากการส่งงานผิด 6 ครั้ง และในช่วงเดือนตุลาคม พ.ศ.2565 ถึงเดือนมกราคม พ.ศ.2566 ภายหลังนำระบบมาใช้ ยังไม่มีจำนวนความผิดพลาดจากการส่งงานผิด
การเพิ่มประสิทธิภาพกกระบวน Packing ภายในแผนก Shipping Center,การศึกษาวิจัยเรื่องการเพิ่มประสิทธิภาพกระบวนการ Packing ของแผนก Shipping Center ของบริษัทกรณีศึกษา โดยมีวัตถุประสงค์เพื่อศึกษากระบวนการ Packing ภายในแผนก Shipping Center ของบริษัทกรณีศึกษา เพื่อศึกษาและวิเคราะห์แนวทางในการเพิ่มประสิทธิภาพการทำงาน โดยการใช้เครื่องมือแผนผังก้างปลา (Fish Bone Diagram) เพื่อค้นหาสาเหตุที่แท้จริงของปัญหาการแพ็คสินค้าล่าช้า จากนั้นประยุกต์ใช้ทฤษฎีลีน (Lean) ในการเพิ่มประสิทธิภาพการทำงาน โดยการวิเคราะห์หาปัญหาหรือความสูญเปล่าตามทฤษฎีความสูญเปล่า 8 ประการและแนวคิดการวิเคราะห์สายธารคุณค่า (value stream analysis) เพื่อระบุขั้นตอนและกิจกรรมที่เพิ่มคุณค่า (Value - Added Activities หรือ VA) กิจกรรมที่ไม่เพิ่มคุณค่าแต่จำเป็นต้องทำ ( Non Value Added but Necessary Activities หรือ NNVA) และกิจกรรมที่ไม่เพิ่มคุณค่า (Non - Value Added Activities หรือ NVA) และนำเอาหลักการ ECRS มาประยุกต์ใช้เพื่อลดความสูญเปล่าที่เกิดขึ้น อีกทั้งยังนำเอาหลักการวางผังโรงงานไปปรับใช้ในวิเคราะห์และนำเสนอแนวทางเพื่อเพิ่มประสิทธิการทำงานตามวัตถุประสงค์ที่ได้ตั้งไว้ โดยหลังจากวิเคราะห์ข้อมูลแล้วจึงได้นำเสนอวิธีการเพิ่มประสิทธิภาพโดยการปรับปรุงแผนผังการจัดวางกระบวนการใหม่ ซึ่งเมื่อทำการปรับปรุงแผนผังการจัดวางกระบวนการให้มีความสอดคล้องกับขั้นตอนการทำงาน และเปรียบเทียบระยะทางและระยะเวลาที่ใช้ในการทำงานก่อนและหลังการปรับปรุงแล้วนั้น ได้ผลลัพธ์หลังจากปรับปรุง คือ สามารถลดระยะทางที่ใช้ในการทำงานทั้งหมดในทุกส่วนงาน 127.35 เมตร และสามารถลดระยะเวลาได้ 3738.6 วินาที โดยสามารถลดระยะทางที่ใช้คิดเป็นร้อยละ 75.26 และลดเวลาที่ใช้ในการทำงานได้ทั้งสิ้นร้อยละ 49.05 และสามารถลดเวลาที่ใช้ในกิจกรรมที่ไม่เพิ่มคุณค่า (Non - Value Added Activities หรือ NVA)ได้ 837.6 วินาที และกิจกรรมที่ไม่เพิ่มคุณค่าแต่จำเป็นต้องทำ ( Non Value Added but Necessary Activities หรือ NNVA) ได้ทั้งสิ้น 6642.1 วินาที
การศึกษาและจัดทำคู่มือการออกเอกสารผลิตและแผนกการส่งชิ้นส่วนรถยนต์ Nissan (SLAB To SAB),"การวิจัยครั้งนี้เป็นงานวิจัยในการจัดทำคู่มือเพื่อลดเวลาการสอนงานจากผู้เชี่ยวชาญลง โดยทำการศึกษาความพึงพอใจของพนักงานที่มีต่อ การจัดทำคู่มือการออกเอกสารการผลิตและแผนการส่งชิ้นส่วนรถยนต์Nissan(SLAB To SAB) ผู้วิจัยได้ได้พบปัญหาในกระบวนการการสอนงานซึ่งในการที่จะทำขั้นตอนต่างๆในการออกเอกสารการผลิต หรือแผนการส่งชิ้นส่วนรถยนต์Nissan ไม่สามารถที่จะทำได้โดยไม่มีผู้เชี่ยวชาญในการสอนงาน ทำให้ผูเชี่ยวชาญต้องสละเวลามาสอนงานซึ่งใช้เวลานานพอสมควร และในกระบวนการมีขั้นตอนการทำงานที่ซับซ้อน และผิดพลาดได้ง่าย เช่น การกรอกข้อมูลผิดตำแหน่ง,การทำงานที่ผิดพลาด และการทำงานที่ซ้ำซ้อน ทำให้เสียเวลาในการแก้ไข และเสียเวลาไปโดยเปล่าประโยชน์ จากการจัดทำคู่มือการออกเอกสารการผลิตและแผนการส่งชิ้นส่วนรถยนต์Nissan(SLAB To SAB) ขึ้นและได้จัดทำแบบสอบถาความพึงพอใจในด้านประสิทธิภาพและด้านความง่ายต่อการใช้งาน เมื่อทำการประเมิลผลที่ได้จากการลองใช้คู่การออกเอกสารการผลิตและแผนการส่งชิ้นส่วนรถยนต์Nissan(SLAB To SAB) ผลที่ได้คือ พนักงานใหม่มีการใช้คู่มือร่วมกับการทำงาน ลดการสอนงานจากผู้เชี่ยวชาญลง และยังลดการทำงานที่ผิดพลาด หรือการกรอกข้อมูลผิดตำแหน่งลง โดยพนักงานใหม่หรือพนักงานที่ยังไม่เคยปฏิบัติงานสามารถนำคู่มือการออกเอกสารการผลิตและแผนการส่งชิ้นส่วนรถยนต์Nissan(SLAB To SAB) มาใช้เปรียบเทียบได้ ผลประเมิลความพึงพอใจ ด้านประสิทธิภาพของคู่มืออยู่ในระดับมาก(x ̅ = 4.47) ด้านความง่ายต่อการใช้งานอยู่ในระดับมากที่สุด (x ̅ = 4.68) ตามลำดับ ส่วนค่าเฉลี่ยรวมอยู่ในระดับมากที่สุดเช่นกัน (x ̅ = 4.57)"
การเพิ่มประสิทธิภาพสินค้าคงคลัง,การศึกษาในครั้งนี้มีมีวัตถุประสงต์เพื่อศึกษากระบวนการทำงานภายในคลังสินค้า ศึกษาปัญหาที่เกิดขึ้นภายในคลังสินค้า และเสนอแนวทางการเพิ่มประสิทธิภาพการจัดการคลังสินค้า โดยทำการรวบรวมข้อมูลกระบวนการทำงานตั้งแต่กระบวนการรับสินค้าเข้า กระบวนการจัดเก็บสินค้า และกระบวนการจัดส่งสินค้า ตลอดจนการสังเกตการณ์ทำงานจริงและสัมภาษณ์พนักงานภายในคลังสินค้า จากการศึกษาพบว่าคลังสินค้าสำเร็จรูป (Finished Goods) ในปัจจุบันมีปัญหาการจัดเก็บสินค้าไม่เป็นระบบ คือ ไม่มีการจัดหมวดหมู่สินค้า ไม่จัดเก็บสินค้าตามความเคลื่อนไหว สินค้าขายดีถูกเก็บไว้ด้านใน ทำให้เสียเวลาในการหยิบสินค้า ต้องมีการเคลื่อนย้ายสินค้าที่ไม่ต้องการออกก่อนเพื่อที่จะเข้าไปหยิบสินค้าที่ต้องการออกมา ทำให้เกิดกระบวนการทำงานที่ซ้ำซ้อนและขาดประสิทธิภาพในกระบวนการทำงาน ผู้จัดทำจึงได้ใช้แผนผังสาเหตุก้างปลาในการวิเคราะห์ข้อมูลเพื่อทราบถึงปัญหาและสาเหตุของปัญหา และใช้ทฤษฎีการแบ่งกลุ่มสินค้า ABC Analysis มาช่วยในการแก้ไขปัญหาที่เกิดขึ้น จากการดำเนินงานเมื่อนำการจัดวางสินค้าแบบ ABC Analysis เข้ามาปรับปรุง พบว่าเวลาที่พนักงานใช้ในการหยิบสินค้ามีค่าเฉลี่ยแต่ละใบเท่ากับ 19.15 นาที ซึ่งลดลง 3.24 นาที จากระยะเวลาที่ลดลงนั้นส่งผลให้สามารถดำเนินกิจกรรมต่างๆในคลังสินค้าได้อย่างเป็นระเบียบและรวดเร็วมากยิ่งขึ้น
การเพิ่มประสิทธิภาพการทำงานของการขนย้ายสินค้า (Transfer Product) โดยการนำระบบคิวรถรับงาน (Queue Transfer) มาประยุกต์ใช้,การศึกษาวิจัยในครั้งนี้ มีวัตถุประสงค์เพื่อเพิ่มประสิทธิภาพการทำงานของการขนย้ายสินค้า (Transfer Product) ในการลดความสูญเปล่าในกระบวนการทำงาน คือ การรอคอย (Waiting Time) การติดต่อสื่อสารผ่านช่องทางวิทยุสื่อสาร และเพื่อช่วยลดความแออัดในพื้นที่บริเวณหน้าประตูป้อมยาม เมื่อรถบรรทุกมาจอดรอรับงานขนย้าย กรณีศึกษาบริษัทผลิตเครื่องปรับอากาศ โดยผู้ศึกษาวิจัยได้ทำการนำระบบคิวรถรับงาน (Queue Transfer) มาปรับใช้ โดยนำหลักการ ECRS จากแนวคิดไคเซ็น (Kaizen) มาประยุกต์ใช้ปรับปรุงขั้นตอนการทำงาน และสร้างอุปกรณ์ที่ช่วยให้แจ้งคิวรับงานได้ง่ายขึ้น คือ บัตร RFID สำหรับสแกนแจ้งคลังสินค้าที่มารับงานให้ประสิทธิภาพมากขึ้น ซึ่งหลังจากนำระบบคิวรถรับงาน (Queue Transfer) มาปรับใช้ สามารถช่วยให้พนักงาน (Manpower) ทีม Transfer ที่ทำงานอยู่บริเวณฝ่ายปฏิบัติการบริเวณหน้างาน สามารถเห็นข้อมูลคิวรถที่มาจอดรอรับงานขนย้ายสินค้าผ่านหน้าจอคอมพิวเตอร์ หรือหน้าจอโทรทัศน์ ได้แบบ Real Time ทำให้การทำงานในขั้นตอนการขนย้ายสินค้าสามารถทำงานได้สะดวกรวดเร็วยิ่งขึ้น เนื่องจากไม่ต้องรอคอยการสื่อสารผ่านช่องทางวิทยุสื่อสาร
คู่มือการยื่นฟอร์มเกี่ยวกับการขอหนังสือรับรองถิ่นกำเนิดของสินค้า,ปัจจุบันบริษัท เป็นฐานการผลิตเครื่องปรับอากาศไดกิ้นที่สำคัญ และมีการส่งออกเครื่องปรับอากาศไปจำหน่ายหลายประเทศทั่วโลก จึงทำให้มีการจัดตั้งกลุ่มสนับสนุนการค้าเสรีขึ้นมาเพื่ออำนวยความสะดวกในเรื่องของการจัดทำเอกสารที่ใช้ในการลดหย่อนภาษีการนำเข้าสินค้า มีชื่อเรียกว่า หนังสือรับรองถิ่นกำเนิดสินค้า (Certificate of Origin : CO) หรือที่เรียกสั้นๆกันว่า Form เป็นงานที่ค่อนข้างละเอียดซับซ้อนและมีขั้นตอนที่แตกต่างกันในบางกรณีที่เป็น Special Case จึงจำเป็นจะต้องมีคู่มือในการทำงานเพื่อช่วยให้พนักงานใหม่หรือนักศึกษาฝึกงานมีความเข้าใจในการทำงานมากยิ่งขึ้น และลดข้อผิดพลาดที่อาจเกิดขึ้นในการทำงาน ผู้จัดทำจึงได้จัดทำคู่มือการยื่นฟอร์มเกี่ยวกับการขอหนังสือรับรองถิ่นกำเนิดของสินค้า ของกลุ่มสนับสนุนการค้าเสรี ขึ้นมาเพื่อช่วยให้ผู้ที่เข้ามาทำงานใหม่ในกลุ่มสนับสนุนการค้าเสรี มีแนวทางในการทำงาน สามารถปฏิบัติงานได้อย่างถูกต้อง ซึ่งจะส่งผลให้ผู้ที่เข้ามาทำงานใหม่ทำงานได้อย่างมีประสิทธิภาพ และเป็นการช่วยลดภาระในการสอนงานให้กับพนักงานที่ปรึกษา
การลดต้นทุนการขนส่งในการทำ Scrap ของแผนก Logistics of Transportation,รายงานฉบับนี้เป็นส่วนหนึ่งของวิชา สหกิจศึกษา 91030459 (Cooperative Education) ที่เปิดโอกาสให้นักศึกษาได้ปฏิบัติงานจริงกับสถานประกอบการ เป็นการศึกษาระบบการทำงานเพื่อเสริมสร้างทักษะ ประสบการณ์และศักยภาพในการทำงานจริงให้แก่นักศึกษาก่อนจบการศึกษาในอนาคต การปฏิบัติสหกิจในครั้งนี้ผู้วิจัยได้เลือกหัวข้อเรื่อง การลดต้นทุนการขนส่งในการทำ Scrap ของแผนก Logistics of Transportation โดยมีวัตถุประสงค์เพื่อลดต้นทุนการขนส่งจากค่ารถบรรทุกในการรับขนเศษวัสดุไปยังผู้ให้บริการกำจัดเศษวัสดุ จากการที่ได้เข้าไปปฏิบัติงานในโครงการสหกิจศึกษา ณ บริษัทกรณีศึกษา ผู้วิจัยได้รับมอบหมายให้ปฏิบัติหน้าที่ในแผนก Logistics of Transportation ซึ่งมีความรับผิดชอบในการรวบรวมข้อมูลต่าง ๆ รวมถึงการลดต้นทุนที่เกี่ยวข้องกับ Transportation ดังนั้นผู้วิจัยจึงศึกษาเกี่ยวกับต้นทุนในการทำ Scrap ที่บริษัทมีต้นทุนในการจ้างรถขนส่งมารับขนเศษวัสดุไปทำลายกับผู้ให้บริการกำจัดเศษวัสดุ ทำการเปรียบเทียบต้นทุนในการขนส่งเศษวัสดุไปทำลายกับค่าเศษวัสดุที่ขายได้ ใช้ประกอบการตัดสินใจในการดำเนินงานขนส่งเศษวัสดุไปทำลายในครั้งต่อไปของแผนก Logistics of Material Planning เพื่อลดต้นทุนการขนส่งได้
การปรับปรุงกระบวนการการแจ้งรับพัสดุและการจัดเก็บข้อมูลการนำเข้าพัสดุ,งานวิจัยนี้เป็นการศึกษาการปรับปรุงกระบวนการการแจ้งรับพัสดุและการจัดเก็บข้อมูลการนำเข้าพัสดุจากบริษัท ดีเฮชแอล เอ็กซ์เพรส ประเทศไทย กรณีศึกษา: จังหวัดระยอง ซึ่งอยู่ภายใต้การดูแลของแผนก GS/OSD4 มีวัตถุประสงค์เพื่อปรับปรุงกระบวนการการแจ้งรับพัสดุจากบริษัท ดีเฮชแอล เอ็กซ์เพรส ประเทศไทย เพื่อปรับปรุงการจัดเก็บข้อมูลการนำเข้าพัสดุจากบริษัท ดีเฮชแอล เอ็กซ์เพรส ประเทศไทย ผู้จัดทำวิจัยได้เล็งเห็นถึงปัญหาที่เกิดขึ้น และอยากจะแก้ไข ปรับปรุงให้ดีขึ้น ซึ่งได้ปรับปรุงกระบวนการการรับพัสดุที่มีจำนวนมาก และห้องเก็บของ (Guardhouse) ที่มีพื้นที่อย่างจำกัด เมื่อเจ้าของพัสดุ (User) ไม่มารับพัสดุของตนไป ทำให้ห้องเก็บของเต็ม จึงได้มีการปรับปรุงการแจ้งรับและการแจ้งอีเมล์ซ้ำ โดยแจ้งอีเมล์ซ้ำทุกวันพุธของสัปดาห์ถัดไป หากเกิน 2 สัปดาห์ แผนก GS/OSD4 Team Import จึงจำเป็นที่จะต้องรายงานให้แก่หัวหน้าแผนกของเจ้าของพัสดุทราบ เพื่อลดปัญหาที่จะเกิดขึ้นตามมา ซึ่งหลังจากได้มีการปรับปรุงกระบวนการการแจ้งรับและการจัดเก็บแล้วนั้น ผลที่เกิดขึ้นคือ จำนวนพัสดุตกค้างลดลงเป็นจำนวนมาก ปัญหาที่จะเกิดขึ้นก็ลดลงไปด้วย
รูปแบบการจัดการคลังสินค้าแผนก Thermistor Sensor กรณีศึกษา บริษัทผลิตชิ้นส่วนยานยนต์แห่งหนึ่ง,ในการจัดทำวิจัยครั้งนี้ ผู้จัดทำมีวัตถุประสงค์เพื่อศึกษารูปแบบการจัดการคลังสินค้าของบริษัท ผลิตชิ้นส่วนยานยนต์ แห่งหนึ่ง เนื่องจากได้ศึกษาสภาพการทำงานปัจจุบันจากการปฏิบัติสหกิจศึกษา จึงพบว่ามีการจัดการคลังสินค้าวัตถุดิบที่ใช้ในการผลิตโดยระบบมือหรือระบบ Manual ทำให้เกิดการทำงานล่าช้ากว่าที่ควรในหลายขั้นตอน ไม่ว่าจะเป็นการรับวัตถุดิบ การบันทึกรับวัตถุดิบ การจัดเก็บวัตถุดิบ การเบิกจ่ายวัตถุดิบให้กับหน่วยงานฝ่ายผลิต มีปริมาณเอกสารที่ค่อนข้างเยอะและซับซ้อนในแต่ละกระบวนการจัดการเพื่อรองรับความผิดพลาด การใช้ทรัพยากรจากกระดาษเป็นจำนวนมากทำให้เกิดการสิ้นเปลือง และการตรวจสอบย้อนกลับที่ยุ่งยากและใช้เวลานาน รวมทั้งเกิดความผิดพลาดในการทำงานที่เกิดจาก Human Error อีกด้วย จากปัญหาดังกล่าว ผู้วิจัยจึงได้ทำการศึกษาวิจัยและทดลองการนำเครื่องเทคโนโลยีบาร์โค้ด (Barcode System) มาใช้ร่วมกับบาร์โค้ดสินค้า หรือรหัสแท่งแบบ 1 มิติ ซึ่งมีหลักการทำงานที่ไม่ซับซ้อน และง่ายต่อการใช้งาน โดยการสแกนบาร์โค้ดรหัสวัตถุดิบที่สร้างขึ้นมา เครื่องอ่านบาร์โค้ดก็จะทำการถอดรหัสออกมาเป็นตัวเลขหรือตัวอักษรที่มีความแม่นยำสูง สามารถนำข้อมูลเหล่านี้มาทำการบันทึกการเบิกจ่าย การจัดเก็บวัตถุดิบในคลังสินค้าได้ ซึ่งจะสามารถลดระยะเวลาในการทำงานให้สั้นลงกว่าครึ่งหนึ่งและยังลดขั้นตอนการตรวจนับได้อีกด้วยจนนำไปสู่การบริหารจัดการคลังสินค้าให้มีประสิทธิภาพมากขึ้น
การเปรียบเทียบต้นทุนและผลกำไรของสินค้าส่งออกจำนวน 5 ชนิด โดยการขนส่งทางทะเล,"การศึกษาวิจัยครั้งนี้มีวัตถุประสงค์เพื่อการเปรียบเทียบต้นทุนและผลกำไรของสินค้าส่งออกจำนวน 5 ชนิด ไดแก่ อาหารสัตว์ กระดาษ หนังหมูแช่แข็ง เครื่องซักผ้า แก้วเชคเวย์โปรตีน โดยการขนส่งทางทะเล กรณีศึกษาบริษัทตัวแทนขนส่งสินค้าระหว่างประเทศแห่งหนึ่งในกรุงเทพมหานคร ซึ่งบริษัทตัวแทนขนส่งสินค้าระหว่างประเทศแห่งหนึ่งในกรุงเทพมหานครประกอบกิจการ Freight Forwarder ซึ่งทำหน้าที่เป็นตัวแทนรับจัดการการขนส่งสินค้าไปยังต่างประเทศและการดำเนินพิธีการศุลกากร จึงได้รับผลกระทบจากการเพิ่มขึ้นของค่าระวางเรือ (Ocean freight charge) ตามอุปสงค์ของตลาดโลกและราคาน้ำมันที่สูงขึ้น ทำให้ต้นทุนของบริษัทเพิ่มขึ้น การศึกษาเพื่อเปรียบเทียบต้นทุนและผลกำไรของสินค้าจำนวน 5 ชนิด ได้แก่ อาหารสัตว์ กระดาษ หนังหมูแช่แข็ง เครื่องซักผ้า แก้วเชคเวย์โปรตีน กรณีศึกษาบริษัทตัวแทนขนส่งสินค้าระหว่างประเทศแห่งหนึ่งในกรุงเทพมหานคร ซึ่งให้บริการในการรับจัดการขนส่งสินค้าทางทะเลส่งออกจากท่าเรือ แหลมฉบัง (Laem Chabang) ประเทศไทย ไปยังท่าเรือร็อตเธอร์ดัม (Rotterdam) ประเทศเนเธอร์แลนด์ ในเทอมการค้า TERM FOB (INCOTERM 2020) ขนาดตู้คอนเทนเนอร์ 20 ฟุต ผลการศึกษาพบว่า สินค้าประเภทอาหารสัตว์ มียอดผลกำไร(ขาดทุน)สุทธิ 58,462.52 บาท , สินค้าประเภทกระดาษ มียอดผลกำไร(ขาดทุน)สุทธิ 57,592.52 บาท , สินค้าประเภทหนังหมูแช่แข็ง มียอดผลกำไร(ขาดทุน)สุทธิ 86,939.44 บาท , สินค้าประเภทเครื่องซักผ้า มียอดผลกำไร(ขาดทุน)สุทธิ 59,942.52 บาท , สินค้าประเภทแก้วเชคเวย์โปรตีน มียอดผลกำไร(ขาดทุน)สุทธิ 57,592.52 บาท จากการเปรียบเทียบรายละเอียดต้นทุนและผลกำไรของสินค้าส่งออกจำนวน 5 ชนิด พบว่า สินค้าที่มีต้นทุนสูงที่สุด ได้แก่ หนังหมูแช่แข็ง , เครื่องซักผ้า , อาหารสัตว์ , กระดาษ , แก้วเชคเวย์โปรตีน ตามลำดับ ซึ่งสินค้าประเภทกระดาษและสินค้าประเภทแก้วเชคเวย์โปรตีนมีต้นทุนที่เท่ากัน และ สินค้าที่ผลกำไรสูงสุด ได้แก่ หนังหมูแช่แข็งแข็ง , เครื่องซักผ้า , อาหารสัตว์ , กระดาษ , แก้วเชคเวย์โปรตีน ตามลำดับ ซึ่งสินค้าประเภทกระดาษและสินค้าประเภทแก้วเชคเวย์โปรตีนมีผลกำไรที่เท่ากัน แสดงให้เห็นว่าสินค้าที่มีต้นทุนที่สูงก็จะมีผลกำไรที่สูงตามไปด้วย ปัจจัยที่มีผลต่อต้นทุนและผลกำไรของบริษัทกรณีศึกษาบริษัทตัวแทนขนส่งสินค้าระหว่างประเทศแห่งหนึ่งในกรุงเทพมหานคร ได้แก่ ค่าบริการการขนส่งของสายเรือ , ค่าบริการการขนส่งทางบก , สินค้าที่ต้องมีการควบคุมอุณหภูมิ , ประเภทของตู้คอนเทนเนอร์ และการขอใบอนุญาตหรือใบรับรองสินค้าเพื่อการส่งออก จากหน่วยงานที่เกี่ยวข้อง"
การศึกษาและวิเคราะห์ขั้นตอนการดำเนินพิธีการศุลกากร ในฝ่ายบริการคลังสินค้าทัณฑ์บนและเขตปลอดอากรที่ 1,การวิจัยในครั้งนี้มีวัตถุประสงค์ 1) เพื่อศึกษาขั้นตอนการปฏิบัติงาน ฝ่ายบริการคลังสินค้าทัณฑ์บนและเขตปลอดอากรที่ 1 2) เพื่อศึกษาปัญหา อุปสรรคในการทำงานในขั้นตอนการดำเนินพิธีการศุลกากร ในคลังสินค้าทัณฑ์บนและเขตปลอดอากร 3) เพื่อหาแนวทางในการปรับปรุงแก้ไขปัญหา และเพิ่มประสิทธิภาพในการทำงานให้ดียิ่งขึ้น ใช้รูปแบบการวิจัยคุณภาพ กลุ่มตัวอย่างเป็นพนักงานรับจ้าง นิติกรชำนาญการ จากฝ่ายคดี ส่วนควบคุมทางศุลกากร และเจ้าพนักงานศุลกากรปฏิบัติการ จากฝ่ายบริการคลังสินค้าทัณฑ์บนและเขตปลอดอากรที่ 1 โดยเลือกกลุ่มตัวอย่างที่ใช้ในการสัมภาษณ์จำนวน 5 คน ซึ่งเป็นการเลือกแบบเจาะจงตัวบุคคล เพื่อสอบถามถึงปัญหาที่เกิดขึ้นและขั้นตอนที่ทำให้เกิดความล่าช้าระหว่างดำเนินพิธีการทางศุลกากร ผลการวิจัยพบว่า เอกสารมีความล่าช้าเนื่องจากเอกสารมีจำนวน ข้อมูลเอกสารมีหลายเจ้า คนที่เข้ามาดำเนินพิธีการมีจำนวนเยอะมาก ทำให้ต้องใช้เวลาในการดำเนินการ และการรอใช้เวลาพอสมควร ดังนั้น หากสามารถแก้ปัญหาด้านเอกสารได้ก็จะสามารถลดระยะเวลาได้พอสมควร ผู้วิจัยจึงใช้ แนวคิด ECRS มาช่วยในกำจัดกระบวนที่ไม่จำเป็นออกไป เพื่อแก้ไขปัญหาที่เกิดขึ้นในกระบวนการทำงาน
ปัจจัยที่ส่งผลต่อการเลือกใช้บริการสายเรือ,การศึกษาวิจัยเรื่องปัจจัยที่ส่งผลต่อการเลือกใช้บริการสายเรือของบริษัท โดยมีวัตถุประสงค์ 1) เพื่อศึกษาปัจจัยที่มีผลต่อการเลือกใช้บริการสายเรือในการนำเข้าส่งออกสินค้า 2) เพื่อพิจารณาความสำคัญของปัจจัยต่าง ๆ ว่าปัจจัยใดที่ส่งผลที่สุดในการเลือกใช้บริการ 3) เพื่อศึกษาว่าเส้นทางการเดินเรือมีผลต่อปัจจัยในการเลือกใช้บริการสายเรือหรือไม่ 4) เพื่อเปรียบเทียบประสิทธิภาพ จุดแข็ง และจุดอ่อนของสายเรือที่ให้บริการขนส่งระหว่างประเทศ เป็นการวิจัยเชิงคุณภาพ โดยใช้วิธีการสัมภาษณ์ในลักษณะการสัมภาษณ์แบบมีโครงสร้าง (Structured interview) จากผู้ให้สัมภาษณ์ซึ่งเป็นผู้เชี่ยวชาญที่มีสิทธิ์ในการตัดสินใจเลือกใช้บริการสายการเดินเรือทั้งหมด 3 คน จากเส้นทางการเดินเรือที่ต่างกัน คือ อเมริกา-แคนาดา ยุโรป และเอเชีย-ออสเตรเลีย แล้วนำข้อมูลการสัมภาษณ์มาวิเคราะห์ผลและสรุปในรูปแบบการพรรณนา ผลการวิจัยพบว่าลูกค้านั้นมีผลต่อการตัดสินใจเลือกใช้บริการสายเรือ โดยปัจจัยสำคัญสำหรับลูกค้าที่มีผลต่อการเลือกใช้บริการสายเรือนั้น ประกอบด้วย ราคาค่าขนส่ง (Freight Cost) และ เวลาในการขนส่ง (Transit time) แต่ฝ่ายของผู้บริการโลจิสติกส์จะใช้ปัจจัยรองอื่น ๆ ในการประกอบการพิจารณาตัดสินใจเลือกใช้บริการจากสายเรือ เนื่องจากต้องมีการติดต่อประสานงานกัน เมื่อพิจารณาแล้ว จึงพบว่า ปัจจัยรองที่ส่งผลต่อการเลือกใช้บริการสายเรือเป็นอย่างมากคือ ความสะดวกในการติดต่อประสานงานและแก้ไขปัญหาที่เกิดขึ้น ความสามารถในการขนส่งในเส้นทางการเดินเรือของสายเรือนั้น ๆ ความพร้อมให้บริการขนส่งในระยะเวลาที่ลูกค้าต้องการ รวมถึงปัจจัยอื่น ๆ เช่น ระยะเวลาในการวางตู้ และการแสดงเอกสารบน Bill of Lading นั้น เป็นปัจจัยที่ขึ้นอยู่กับข้อตกลงเฉพาะของสายเรือนั้น ๆ ซึ่งเป็นไปตามความต้องการของลูกค้า โดยผ่านการคัดเลือกจากผู้ให้บริการโลจิสติกส์
การเพิ่มประสิทธิภาพในการติดตามสินค้าที่สั่งซื้อจากซับพลายเออร์ ด้วยการปรับปรุงข้อมูลในหน้าต่างการทำงานของระบบ BeQIK,การเพิ่มประสิทธิภาพในการติดตามสินค้าที่สั่งซื้อจากซับพลายเออร์ด้วยการปรับปรุงข้อมูลในหน้าต่างการทำงานของระบบ BeQIK กรณีศึกษา (บ๊อช เร็กซ์รอธ ประเทศไทย) มีวัตถุประสงค์เพื่อเพิ่มประสิทธิภาพและลดต้นทุนสูญเปล่าในกระบวนการติดตามสินค้าที่จากซับพลายเออร์ และเพื่อแนะแนวทางในการพัฒนาข้อมูลที่นำเสนอในระบบ BeQIK ให้ครอบคลุม โดยผู้วิจัยได้มีการใช้แบบสอบถามเพื่อเก็บข้อมูลจากพนักงานฝ่าย Sales และฝ่าย SOM และผลที่ได้จากการวิเคราะห์ข้อมูล พบว่าแนวคิดประสิทธิภาพ ด้านค่าใช้จ่าย เวลา และคุณภาพ รวมถึง แนวคิดต้นการลดทุนสูญเปล่า ด้านการผลิตที่มากเกินไป การรอคอย การเก็บวัสดุคงคลัง และกระบวนการที่ซ้ำซ้อน สามารถช่วยเพิ่มประสิทธิภาพในการติตดามสินค้าจากซับพลายเออร์ได้
การศึกษาปัญหาที่ก่อให้เกิดความล่าช้าในการทำงานและเสนอแนวทางเพิ่มประสิทธิภาพในการทำงานของแผนก Supply Chain,การวิจัยครั้งนี้เป็นการศึกษาปัญหาในด้านของขั้นตอนในการทำงานของการ Pick Part พบว่าการทำงานในแต่ละขั้นตอนมีการเคลื่อนย้ายที่มากเกินความจำเป็นส่งผลให้เวลาในการทำงานเพิ่มขึ้น โดยใช้ทฤษฎีการลดความสูญเปล่า 7 ประการ (7 Waste) จะนำในส่วนของความสูญเสียเนื่องจากการเคลื่อนไหว (Motion) มาใช้ในการแก้ไขบวนการทำงาน และ ใช้เครื่องมือของทฤษฎี ไคเซ็น (kaizen) ใช้หลักการวิเคราะห์ จาก 5W 1H จะนำมาใช้ในการค้นหาปัญหาด้วยการถามคําถาม หลังจากที่ทราบถึงปัญหาแล้วจึงใช้ ECRS และ PDCA เพื่อค้นหาแนวทางการปรับปรุงกระบวนการทำงานให้มีประสิทธิภาพเพื่อพัฒนาและปรับปรุงความล่าช้าที่เกิดขึ้นและลดการเคลื่อนย้ายที่มากเกินความจำเป็น ผู้วิจัยได้ทำการสำรวจกระบวนการPick Part (การหยิบชิ้นส่วนในคลัง) ได้สังเกตเห็นว่ากระบวนการดังกล่าวมีจุดบกพร่อง 2 ประการที่ทำให้เกิดความล่าช้าและความซับซ้อนในการทำงาน คือ 1) ในด้านสภาพแวดล้อม 2) ในด้านขั้นตอนในการทำงาน ผู้วิจัยได้เลือกปรับปรุงในส่วนของด้านขั้นตอนการทำงาน โดยทำการกำหนดให้ต้องหยิบ Part ในตำแหน่ง Put Away ขึ้นไปเก็บที่ Location ก่อนของการ Pick Part ในทุก ๆ วันเข้ามาใช้ในการปฏิบัติทำให้การจัดการคลังสินค้ามีประสิทธิภาพมากขึ้นดังนี้ 1) ขั้นตอนการลดการเคลื่อนย้ายที่มากเกินความจำเป็น พบว่าก่อนการแก้ไขนั้น Part ที่อยู่ข้างล่างในตำแหน่ง Put Away ต้องมีการเดินขึ้น-ลงเพื่อหยิบ Part หลาย ๆ ครั้ง ทำให้เกิดการเคลื่อนย้ายที่มากเกินความจำเป็น หลังจากการแก้ไขปัญหาทำ ทำให้สามารถลดขั้นตอนและลดการเคลื่อนย้ายที่มากเกินความจำเป็นได้ 2) การปรับปรุงความล่าช้าที่เกิดขึ้นหลังจากการแก้ไขปัญหาพบว่าสามารถช่วยลดระยะเวลาในการ Pick Part จากการสร้างกรณีศึกษาได้ผลดังนี้ เวลารวมของอะไหล่ที่ยังอยู่ตำแหน่ง Put Away 408 นาที (ก่อนการแก้ไข) ผลเวลารวมของอะไหล่จาก Put Away มาใส่ Location (หลังการแก้ไข) 322 นาที พบว่าเวลารวม Pick Part ลดลง 86 นาที คิดเป็นรวมเปอร์เซ็นต์ได้ 21.08% ซึงทำให้สามารถสามารถลดขั้นตอนและลดการเคลื่อนย้ายที่มากเกินความจำเป็นได้
การดำเนินการพื้นที่ฝากขายด้วยสินค้าคงคลังที่จัดการโดยลูกค้า,การวิจัยฉบับนี้มีความมุ่งหมายเพื่อพัฒนาการบริหาพื้นที่ฝากขาย มีวัตถุประสงค์เพื่อศึกษาขั้นตอนและเงื่อนไขการรับฝากขายสินค้า เพื่อลดค่าใช้จ่ายในการสั่งซื้อ Material และ Safety stork ลดความเสี่ยงการเกินระยะเวลาการรับฝากขายจนทำให้เกิดการเปลี่ยนถ่ายกรรมสิทธิ์ในสินค้า ควบคุมการเกิด Material Death stork และควบคุมพื้นที่การใช้งานคลังสินค้า มีวิธีการวิจัยในรูปแบบเชิงพัฒนา โดยได้มีการศึกษาและรวบรวมข้อมูล จากการสอบถามพนักงานที่มีส่วนเกี่ยวข้อง รวมถึงสังเกตุการปฏิบัติงาน เพื่อพัฒนารูปแบบการจัดตั้งพื้นที่ฝากขาย โดยการจัดทำเป็น Flowchart อธิบายขั้นตอนการจัดตั้งพื้นที่ฝากขายและวิเคราะห์ผลที่ได้จากการตั้งพื้นที่ฝากขาย ผลการวิจัยพบว่า การบริหารพื้นที่ฝากขายแบบ Customer Managed Inventory (CMI) ที่นำมาประยุกต์ใช้ในสถานประกอบการ พบว่าด้านความเสี่ยงการ Order material ทางสถานประกอบจะเป็นผู้ออกคำสั่งซื้อด้วยตนเอง ทำให้สามารถกำหนด Lead time ได้ ความเสี่ยงด้าน Safety Stock สามารถลดปริมาณสินค้าคงคลัง ความเสี่ยงด้าน Ageing Period ลดความเสี่ยงในการเกินระยะเวลาสัญญา ด้านการ Control Space สามารถควบคุมพื้นที่จัดเก็บสินค้าของสถานประกอบการ และสุดท้ายความเสี่ยงด้าน Death Stock สามารถควบคุมปริมาณสินค้าคงคลังไม่ให้มาก ทำให้ไม่เกิด Death Stock เมื่อสินค้าถึงจุดสิ้นสุดการผลิต (EOP) ส่วนการเปรียบเทียบค่าใช้จ่าย สรุปได้ว่ามีประสิทธิภาพในลดค่าใช้จ่ายทั้ง 3 ด้าน คือ ด้านการสั่งซื้อ Material สามารถแบ่งจ่ายตามจำนวน Material ที่นำมาใช้ในการผลิต ไม่ต้องชำระในคราวเดียว ด้านคลังสินค้าทำให้สถานประกอบการสามารถควบคุมพื้นที่ในการจัดเก็บได้ ทำให้ไม่เสียค่าขนส่ง Material ในด้านการขนส่งจากคลังสินค้าภายนอก
การเปรียบเทียบต้นทุนสำหรับการจ้างผู้ให้บริการเคลียร์สินค้าในการนำเข้าสินค้า,การวิจัยครั้งนี้มีจุดประสงค์เพื่อรวบรวมและวิเคราะห์เอกสารที่เกี่ยวข้องกับเกณฑ์การประเมินซัพพลายเออร์เพื่อลดความเสี่ยงในสถานการณ์ที่ไม่แน่นอน และเพื่อนำเสนอหลักเกณฑ์ในการประเมินซัพพลายเออร์เพื่อลดความเสี่ยงในสถานการณ์ที่ไม่แน่นอน จากการรวบรวมและวิเคราะห์เอกสารที่เกี่ยวข้อง โดยเอกสารที่เกี่ยวข้อง เช่น บทความวิจัย วิทยานิพนธ์ รายงานวิจัย และสื่ออิเล็กทรอนิกส์ทั้งในประเทศไทยและต่างประเทศ จากการสืบค้นฐานข้อมูลชั้นนำทั้งในประเทศไทยและต่างประเทศดำเนินการในระหว่างปี พ.ศ. 2555 - 2565 จำนวน 20 รายการ โดยมีการรวบรวมข้อมูลและนำมาทำการแบ่งกลุ่มตามหมวดหมู่ของธุรกิจเพื่อให้เห็นถึงความแตกต่างกันในแต่ละภาคธุรกิจ และนำข้อมูลมาทำการวิเคราะห์ด้วยแผนภาพความคิดและการวิเคราะห์ข้อมูลเชิงสถิติ ผลการวิจัยพบว่า จากการที่ผู้วิจัยได้ทำการรวบรวมเอกสารที่เกี่ยวข้องกับเกณฑ์การประเมินซัพพลายเออร์เพื่อลดความเสี่ยงในสถานการณ์ที่ไม่แน่นอนนั้น แล้วทำการวิเคราะห์โดยสรุปใส่ตารางการเปรียบเทียบเอกสารที่เกี่ยวข้อง พบว่าลักษณะของปัญหาส่วนใหญ่จะเป็นผู้ผลิตทำการประเมินซัพพลายเออร์ Tier 1 ซึ่งคิดเป็นร้อยละ 65 นอกจากนี้ยังได้ทำการวิเคราะห์โดยจัดทำแผนภาพความคิด เพื่อให้เห็นถึงลำดับความสำคัญของข้อมูลและความสัมพันธ์ของหลักเกณฑ์การประเมินซัพพลายเออร์ระหว่างบริษัทกรณีศึกษากับอุตสาหกรรมเหล็กและผลิตภัณฑ์โลหะ พบว่าในทุกกลุ่มอุตสาหกรรมให้ความสำคัญกับเกณฑ์การประเมินด้านเศรษฐกิจเป็นอย่างมาก รองลงมาคือด้านสังคม ด้านสิ่งแวดล้อม และด้านความยืดหยุ่น ตามลำดับ และการเปรียบเทียบเกณฑ์การประเมินซัพพลายเออร์เพื่อหาความสัมพันธ์ของบริษัทกรณีศึกษากับอุตสาหกรรมเหล็กและผลิตภัณฑ์โลหะ พบว่าเกณฑ์การประเมินซัพพลายเออร์ของบริษัทกรณีศึกษาและอุตสาหกรรมเหล็กและผลิตภัณฑ์โลหะนั้นมีความสัมพันธ์ที่สอดคล้องกัน เนื่องจากเกณฑ์การประเมินซัพพลายเออร์ของบริษัทกรณีศึกษาที่พิจารณาอยู่ทั้ง 5 ข้อได้แก่ ราคา คุณภาพ ส่งมอบตรงเวลา ความพึงพอใจในการบริการ และการปฏิบัติตาม Health and Safety Executive (HSE) ซึ่งหลักเกณฑ์ทั้ง 5 ข้อนั้นมีความสัมพันธ์กับอุตสาหกรรมเหล็กและผลิตภัณฑ์โลหะเช่นเดียวกัน แต่ในอุตสาหกรรมเหล็กและผลิตภัณฑ์โลหะได้ให้ความสำคัญกับเกณฑ์การประเมินซัพพลายเออร์ด้านอื่นด้วย ได้แก่ ด้านสังคม และด้านความยืดหยุ่น
การเพิ่มประสิทธิภาพและลดต้นทุนในการขนส่ง,"ปัจจุบันบริษัท มีการส่งชิ้นงานให้กับลูกค้า MM เป็นจำนวนมากที่สุด 22 กระบะต่อวัน โดยใช้รถบรรทุก 10 ล้อ บรรจุชิ้นงาน 18 กระบะ และใช้รถบรรทุก 6 ล้อ บรรจุชิ้นงาน 4 กระบะ ผู้ศึกษาได้เล็งเห็นถึงการบรรจุชิ้นงานภายในตู้ของรถบรรทุกนั้นมีพื้นที่ว่างเหลือเยอะ และมีการใช้ยานพาหนะเกินความจำเป็น โดยผู้ศึกษาต้องการใช้พื้นที่ว่างให้เกิดประโยขน์สูงสุด จึงกำหนดจำนวนสินค้าที่ขนส่งแต่ละครั้งให้มากพอ จึงได้เก็บข้อมูลจากคำสั่งซื้อจากลูกค้า และลงสำรวจพื้นที่จริง โดยเลือกใช้ Why Why Analysis กับ Kaizen เป็นเครื่องมือในการปรับปรุงแก้ไขปัญหา จากการวิเคราะห์ปัญหาผู้ศึกษาได้แยกวิธีการแก้ไขได้ออกเป็น 2 แนวทาง แนวทางที่ 1 แก้ไขที่กระบะบรรจุชิ้นงาน โดยทำการลดความสูงของขากระบะลง เพื่อที่จะบรรจุกระบะใส่ตู้รถบรรทุกได้ด้วยการซ้อนกระบะสูง 3 ชั้น จากเดิม 2 ชั้น แนวทางที่ 2 แก้ไขที่ตู้ขนส่งของรถบรรทุก 10 ล้อ โดยการเพิ่มความสูงของตู้ เพื่อการบรรจุกระบะซ้อนสูง 3 ชั้น และยกเลิกการใช้งานรถบรรทุก 6 ล้อ ผู้ศึกษาได้เลือกปรับปรุงตามแนวทางที่ 2 คือการแก้ไขที่ตู้ขนส่งของรถบรรทุก 10 ล้อ โดยการเพิ่มขนาดตู้ของรถบรรทุก 10 ล้อ ทำให้สามารถซ้อนกระบะใส่ชิ้นงานได้ 3 ชั้น จากเดิม 2 ชั้น และยังเป็นแนวทางที่ไม่เสียค่าใช้จ่ายในการปรับปรุง ทำให้การขนส่งสินค้าให้กับลูกค้า MM จากเดิมใช้รถบรรทุก 2 คัน (รถบรรทุก 6 ล้อ กับรถบรรทุก 10 ล้อ) มีค่าใช้จ่ายรวม 10,748.24 บาทต่อวัน แต่หลังจากทำการปรับปรุงทำให้บริษัทใช้รถบรรทุกขนส่งสินค้าให้กับลูกค้าเหลือเพียง 1 คัน (รถบรรทุก 10 ล้อ) ทำให้มีค่าใช้จ่ายเหลือเพียง 5,875.19 บาทต่อวัน เมื่อเปรียบเทียบค่าใช้จ่ายก่อนและหลังปรับปรุงจะเห็นได้ว่าประหยัดต้นทุนในการขนส่ง 4,873.05 บาทต่อวัน หรือ 107,207.1 บาทต่อเดือน คิดเป็นร้อยละ 45.34"
การศึกษาและพัฒนารูปแบบการเตรียมข้อมูลของรายงานการตัดบัญชีวัตถุดิบและวัสดุจำเป็น (จากส่วนสูญเสียที่มีมูลค่าเชิงพาณิชย์) โดยใช้ Visual Basic for Applications,การศึกษาและพัฒนารูปแบบการเตรียมข้อมูลของรายงานการตัดบัญชีวัตถุดิบและวัสดุจำเป็น(จากส่วนสูญเสียที่มีมูลค่าเชิงพาณิชย์) โดยใช้ Visual Basic for Applications มีวัตถุประสงค์เพื่อศึกษากระบวนการในการดำเนินงานในการจัดเตรียมรายงานและเพื่อพัฒนากระบวนการ รวมถึงวิเคราะห์หาแนวทางลดขั้นตอนในการดำเนินงานของบริษัทกรณีศึกษาโดยใช้ Visual Basic for Applications เพื่อใช้ในการสร้างคำสั่งในการป้อนข้อมูลอัตโนมัติจากฐานข้อมูลที่มีอยู่ลงในแบบฟอร์มในโปรแกรมไมโครซอฟต์เอกเซล และใช้แผนภาพกระบวนการช่วยในการวิเคราะห์ขั้นตอนของการดำเนินงานที่เกิดขึ้นและคำนวณระยะเวลา เพื่อหากระบวนการที่เป็นปัญหาและสูญเปล่าในการดำเนินงาน เพื่อให้ง่ายต่อการดำเนินการพัฒนากระบวนการการจัดเตรียมรายงานการตัดบัญชีวัตถุดิบและวัสดุจำเป็น ผลจากการวิจัย พบว่า สามารถลดขั้นตอนการดำเนินงานจาก 15 ขั้นตอน เหลือ 8 ขั้นตอนในการดำเนินงาน รวมถึงยังสามารถลดระยะเวลาในการดำเนินงานโดยรวมของขั้นตอนจาก 95 นาที ลดเหลือเพียง 33 นาทีต่อการจัดเตรียมรายงาน 1 ประเภท หรือลดลงร้อยละ 63.65 สรุปได้ว่า หลังทำการปรับปรุงทำให้ขั้นตอนการดำเนินงานของกระบวนการจัดเตรียมรายงานเพื่อตัดบัญชีชิ้นส่วนสูญเสียนั้นมีประสิทธิภาพในการจัดเตรียมมากขึ้น เป็นผลให้ผู้จัดทำมีความสะดวกในการจัดเตรียมข้อมูลเป็นอย่างมาก สารบัญ บทที่ หน้าที่
การออกแบบแผนผังการจัดเก็บสินค้าขายดี กรณีศึกษาคลังสินค้า Firster,งานวิจัยฉบับนี้เป็นการออกแบบพื้นที่คลังสินค้าสำหรับสินค้าที่มียอดขายดีที่สุดในปี 2565 โดยมีวัตถุประสงค์เพื่อลดระยะทางการเดินหยิบสินค้าและจัดเก็บได้อย่างมีประสิทธิภาพ จัดให้สินค้าที่มียอดขายเฉลี่ยต่อปีสูงที่สุดอยู่ในพื้นที่จัดเก็บเดียวกันและคำนวณพื้นที่ในการจัดเก็บสินค้าเพื่อออกแบบพื้นที่ในการจัดเก็บสินค้า โดยเก็บรวบรวมข้อมูลจากการปฏิบัติงานจริงและข้อมูลสินค้าที่มีอยู่ เพื่อนำมาคำนวณและจัดอันดับสินค้าในโปรแกรม Microsoft Excel และนำข้อมูลที่ได้มาวิเคราะห์ในการออกแบบแผนผังสำหรับจัดวางสินค้า โดยมีรายละเอียดข้อมูลมีดังนี้คือจำนวนสินค้า ยอดขาย ขนาด มาใช้ในการวิเคราะห์สินค้าขายดีของ Firster ปี 2565 โดยการจัดเรียงสินค้าที่มียอดขายสูงจะจัดวางไว้ใกล้กับจุดแพ็กสินค้าและใกล้ประตูทางออก เพื่อลดระยะเวลาและระยะทางในการเดินหยิบสินค้าได้อย่างเหมาะสม มีการคำนวณสินค้าคงคลังขั้นต่ำ (Safety Stock) เพื่อเป็นการสำรองสินค้าและช่วยให้พนักงานคลังสินค้าไม่ต้องเสียเวลาเดินหยิบสินค้าที่มีการเข้า-ออกบ่อย เป็นการสำรองไว้ในส่วนของพื้นที่เก็บสินค้าขายดี
การศึกษาการปรับเปลี่ยนรูปแบบการจัดการข้อมูลและสารสนเทศของกลุ่มงานชดใช้ค่าเสียหายและข้อปฏิบัติ,งานวิจัยฉบับนี้เป็นการศึกษาเรื่อง การปรับเปลี่ยนรูปแบบการจัดการข้อมูลและสารสนเทศของกลุ่มงานชดใช้ค่าเสียหายและข้อปฏิบัติของบริษัทให้บริการขนส่งทางอากาศแห่งหนึ่ง โดยมีวัตถุประสงค์ในการศึกษา คือ เพื่อเสนอแนวทางในการปรับเปลี่ยนรูปแบบการจัดการข้อมูลและสารสนเทศของกลุ่มงานดังกล่าว โดยใช้เครื่องมือในการศึกษาและวิเคราะห์กระบวนการ คือ ผังงาน (Operation Process Chart) และแผนภูมิกระบวนการไหล (Flow Process Chart) โดยผลการศึกษาพบว่า การจัดการข้อมูลและสารสนเทศรูปแบบเดิมมีการใช้ทรัพยากรกระดาษและใช้พนักงานในการนำส่งเอกสาร อีกทั้งการจัดเก็บเอกสารของกลุ่มงานจะเก็บรักษาไว้ในรูปแบบกระดาษ โดยมีระยะเวลาในการดำเนินการตั้งแต่การรับเรื่องเรียกร้องการชดใช้ค่าเสียหายไปจนถึงการจัดทำจดหมายปฏิเสธลูกค้า ใช้เวลาถึง 15 วัน โดยแนวทางในการปรับเปลี่ยนรูปแบบการจัดการข้อมูลและสารสนเทศ คือ เปลี่ยนให้การตรวจรับเอกสาร การรับส่งเอกสารภายในบริษัท และการติดต่อสื่อสารกับลูกค้า เปลี่ยนมาเป็นการติดต่อสื่อสารผ่านทาง E-mail และการจัดเก็บเอกสารก็เปลี่ยนมาจัดเก็บในรูปแบบไฟล์ในเครื่องคอมพิวเตอร์และมีการสำรองข้อมูลไว้ในแฟลชไดร์ฟของบริษัท และผลการวิเคราะห์กระบวนการการทำงานหลังจากการปรับเปลี่ยนรูปแบบการจัดการข้อมูลและสารสนเทศ พบว่ากระบวนการการทำงานของบริษัทนั้นง่าย และรวดเร็วขึ้น อีกทั้งบริษัทยังสามารถลดต้นทุนที่เกิดจากการใช้ทรัพยากรในกระบวนการการทำงานรูปแบบเดิม และระยะเวลาที่ใช้ในกระบวนการตั้งแต่การรับเรื่องเรียกร้องการชดใช้ค่าเสียหายไปจนถึงการจัดทำจดหมายปฏิเสธลูกค้าลดเหลือเพียง 4 วัน
การพัฒนากระบวนการการทำใบแจ้งเตือนส่งของล่วงหน้า,ซึ่งแผนก Sales Logistics Interface and Supply Chain services เป็นแผนกที่จัดการในเรื่องของการขนส่งสินค้าโดยมีการสื่อสารกับคลังสินค้าและลูกค้าในเรื่องของวันและเวลาในการจัดส่งสินค้า ซึ่งในกระบวนการในการสื่อสารระหว่างทางแผนกกับลูกค้าคือการที่แผนกต้องส่งเอกสารการแจ้งเตือนส่งของล่วงหน้า (Advance Shipping Notice)ให้แก่ลูกค้าก่อน 24 ชั่วโมงก่อนการขนส่ง ซึ่งผู้วิจัยจึงต้องการพัฒนากระบวนการการทำใบแจ้งเตือนส่งของล่วงหน้ามีวัตถุประสงค์เพื่อศึกษากระบวนการกทำใบแจ้งเตือนส่งของล่วงหน้าแบบเดิมและปรับแก้ให้เป็นรูปแบบใหม่โดยการใช้ซอฟต์แวร์ Microsoft Excel โดย Power Query และ Visual Basic for Application\โดยมุ่งเน้นในการแก้ปัญหาความซับซ้อนของการทำไฟล์การแจ้งเตือนส่งของล่วงหน้า ลดข้อผิดพลาดในการทำข้อมูลเนื่องจากมีการแก้ไขข้อมูลหลายจุดจึงง่ายต่อการการความผิดพลาดจากตัวบุคคล ( Human error) และเพื่อลดเวลาในการทำข้อมูล หลังจากดำเนินการพบว่า สามารถลดเวลาการทำงานจากรูปแบบเดิมไปได้ 98 เปอร์เซ็นต์ การประเมินความผิดพลาดหลังจากนาการจัดทำรายงานรูปแบบใหม่ไปใช้งานจริง พบว่า ไม่พบความผิดพลาด เกิดขึ้นเลย ดังนั้นการเครื่องมือมาช่วยในการจัดทำรายงานรูปแบบใหม่สามารถช่วยให้ผู้ใช้ทำงาน มีประสิทธิภาพมากยิ่งขึ้น อีกทั้งลกการทำงานแบบวนรอบ
การเพิ่มประสิทธิภาพการทำงานในการเติมสินค้า (Lean),การจัดทำรายงานการปฏิบัติสหกิจศึกษา เรื่อง การศึกษาการเพิ่มประสิทธิภาพการทำงานในการเติมสินค้า (Lean) ของ ซึ่งเป็นการวิจัยในเชิงคุณภาพ (Qualitative Research) และ เชิงปริมาณ (Quantitative Research) ในรูปแบบตารางเชิงเปรียบเทียบ โดยมีวิธีการวิจัยที่อยู่ในรูปแบบของการเก็บรวบรวมข้อมูลขั้นปฐมภูมิ (Primary Data) ซึ่งในการดำเนินการในครั้งนี้มีเป้าหมายจะต้องลดเวลาในการเติมสินค้าในร้านค้าปลีกสาขาบางนา จากผลการศึกษาพบว่า สามารถลดระยะเวลาในการเติมสินค้าให้เหลือโดยประมาณ 1 ชั่วโมง 30 นาที ซึ่งการดำเนินการในครั้งนี้สามารถเพิ่มโอกาสในการเพิ่มยอดขายจากการลดเวลาในการเติมสินค้าได้ อีกทั้งยังประหยัดเวลาและขั้นตอนในการเติมสินค้าอีกด้วย
การปรับปรุงประสิทธิภาพ Internal Milkrun ด้วยเทคโนโลยีสารสนเทศ Intralogistics Execution System (IES),งานวิจัยนี้เป็นการศึกษาการปรับปรุงประสิทธิภาพ Internal Milkrun ด้วยเทคโนโลยีสารสนเทศ Intralogistics Execution System (IES) กรณีศึกษา จํากัด – เหมราช มีวัตถุประสงค์เพื่อศึกษาประสิทธิภาพที่ได้รับจากการนำเทคโนโลยี Intralogistics Execution System (IES) เข้ามาใช้ในการปรับปรุงและพัฒนา Classic Internal Milkrun และเพื่อเปรียบเทียบระยะเวลาในการทำงานช่วงก่อนและหลังของการนำระบบ Intralogistics Execution System (IES) เข้ามาใช้ร่วมกับ Digitized Dynamic Internal Milkrun รวมถึงการหาข้อบกพร่องของระบบดังกล่าว ผู้วิจัยได้นำระบบดังกล่าวมาประยุกต์ใช้กับ Classic Internal Milkrun เพื่อช่วยในการเพิ่มคุณภาพ (Quality) และลดเวลานำ (Lead Time) เพื่อเป็นการปรับปรุงประสิทธิภาพของ Internal Milkrun ของบริษัทได้มากยิ่งขึ้น ผลการศึกษาพบว่า การนำระบบ ดังกล่าวเข้ามาใช้ สามารถช่วยปรับปรุงกระบวนการทำงาน ช่วยเพิ่มคุณภาพ และลดเวลานำ เนื่องจากกระบวนการหลังการนำระบบดังกล่าวเข้ามาใช้ จะช่วยเพิ่มประสิทธิภาพการใช้พื้นที่ Rack และความถี่ในการจัดส่งต่ำ ซึ่งจะเหลือ 18 รอบต่อวัน เนื่องจากไม่ต้องจอดส่งทุก Station โดยรถจะจอดส่ง KLT (กล่อง) เฉพาะ Station ที่มีการเรียกงาน ดังนั้น ระยะเวลานำ (Lead Time) จากเดิม 240 นาทีต่อวัน เมื่อนำระบบเข้ามาใช้จะเหลือ 180 นาทีต่อวัน ซึ่งสามารถช่วยลดระยะเวลาได้ถึง 60 นาที หรือคิดเป็นร้อยละ 25 ของเวลาที่ลดลง
การเพิ่มประสิทธิภาพในกระบวนการคิดค่าระวาง โดยการประยุกต์ใช้แนวคิด ทฤษฎีไคเซ็น,งานวิจัยฉบับนี้มีวัตถุประสงค์เพื่อศึกษาขั้นตอนการดำเนินงานในกระบวนการคิดค่าระวาง หรือการออกเอกสาร Freight Invoice และวิเคราะห์หาสาเหตุของปัญหา เพื่อหาแนวทางการปรับปรุงและพัฒนา นำไปสู่การเพิ่มขีดความสามารถขององค์กร โดยการประยุกต์ใช้แนวคิดทฤษฎีไคเซ็น (Kaizen) ผู้วิจัยได้พบปัญหา คือ การออกเอกสาร Freight Invoice ล่าช้าของทางแผนก D/O โดยมีสาเหตุมาจากจำนวนงานที่เพิ่มขึ้นต่อวัน การคิดค่าระวางมีความซับซ้อนหลายเงื่อนไข แต่ยังไม่มีเครื่องมือสนับสนุนการดำเนินงานในกระบวนการการออกเอกสาร Freight Invoice เท่าที่ควร ผู้วิจัยจึงได้นำโปรแกรม Microsoft Excel มาเป็นเครื่องมือช่วยในการคิดค่าระวาง ซึ่งถือเป็นขั้นตอนสำคัญของการออกเอกสาร Freight Invoice โดยผู้วิจัยออกแบบเครื่องมือให้ยืดหยุ่นต่อการใช้งาน ผู้ใช้งานกรอกเพียงข้อมูลบางส่วนเท่านั้น โปรแกรมจะพิจารณาเงื่อนไขตาม Quotation พร้อมทั้งคำนวณค่าระวางให้เองอัตโนมัติ และสามารถดำเนินการออกเอกสาร Freight Invoice ได้ในไฟล์เดียว จากการศึกษาพบว่า การนำเครื่องมือมาประยุกต์ใช้ สามารถลดขั้นตอนการดำเนินงานลงจาก 15 ขั้นตอนเหลือเพียง 9 ขั้นตอน เมื่อขั้นตอนการดำเนินงานลดลงเป็นผลให้เพิ่มความสามารถในการจัดการชิ้นงานที่รับผิดชอบได้มากขึ้นต่อวัน เพิ่มประสิทธิภาพให้แก่กระบวนการออกเอกสาร Freight Invoice อีกทั้งยังช่วยลดความสูญเปล่าที่เกิดขึ้นจากขั้นตอนการทำงานที่ซ้ำซ้อน ขั้นตอนที่ใช้การพิจารณาหลายขั้นตอน กำจัดจุดคอขวดที่เกิดขึ้นในการดำเนินงาน นำไปสู่การเพิ่มขีดความสามารถของแผนกและองค์กร
การศึกษาปัญหาความล่าช้าในกระบวนการทำงาน และแนวทางการปรับปรุงและพัฒนาประสิทธิภาพ ในกระบวนการทำงาน แผนก Operation,การศึกษาวิจัยครั้งนี้มีวัตถุประสงค์เพื่อปรับปรุงและพัฒนาขั้นตอนในกระบวนการทำงานภายในฝ่าย Operation เพื่อเพิ่มประสิทธิภาพในกระบวนการทำงาน โดยประยุกต์ใช้แนวคิดแบบลีน (Lean Thinking) และหลักการ ECRS ซึ่งเป็นการมุ่งเน้นการกำจัดความสูญเปล่า (Waste) ที่เกิดขึ้นในกระบวนการทำงาน ซึ่งเป็นการปรับปรุงและพัฒนาเพื่อให้บริษัทพบข้อบกพร่องในกระบวนการทำงาน พร้อมทั้งการเสนอแนวทางแก้ไขปัญหา ส่งผลให้ประสิทธิภาพในการทำงานเพิ่มมากขึ้นในด้านเวลาในกระบวนการทำงาน
การปรับเวลาการทำงานของพนักงานคลัง เพื่อเพิ่มประสิทธิภาพการทำงานในคลัง,วิจัยเรื่อง การปรับเวลาการทำงานของพนักงานคลัง เพื่อเพิ่มประสิทธิภาพการทำงานในคลังสินค้า กรณีศึกษา โกรเน็กซ์เทคโนโลยี (ประเทศไทย) มีวัตถุประสงค์เพื่อศึกษากระบวนการและตารางการทำงานของพนักงานในคลังสินค้า และเพื่อเป็นแนวทางในการเพิ่มประสิทธิภาพในการทำงานของพนักงานในคลังสินค้า โดยผู้วิจัยได้ทำการศึกษาจากการเข้าไปสังเกตการณ์ สัมภาษณ์พนักงานที่ปฏิบัติงานในคลังสินค้า และแผนกต่างๆที่มีส่วนเกี่ยวข้องต่อกระบวนการทำงาน และนำมูลที่ได้นั้นมา การจดบันทึก และการจับเวลาการทำงาน นำข้อมูลที่ได้มาทำเป็นตาราง และนำมาวิเคราะห์ปัญหา โดยการใช้ทฤษฎีแผนผังก้างปลา(Fishbone Diagram) ซึ่งพบว่ามี 3 ปัจจัยที่ทำให้เกิดปัญหา ได้แก่ 1.การเริ่มงาน 2.การ Cut off order และ 3.การจัดสายส่ง ผู้วิจัยจึงได้นำทฤษฎี ECRS มาเป็นตัวช่วยในการหาแนวทางปรับปรุงและแก้ไขปัญหาที่ที่เกิดขึ้นในกระบวนการ ผลการวิจัยพบว่า ผู้วิจัยสามารถทราบถึงกระบวนการดำและตารางการทำงานของพนักงานคลังสินค้า วิเคราะห์ปัญหา เสนอผลกระทบและแนวทางในการแก้ไขปัญหา เพิ่มประสิทธิภาพการทำงาน โดยผลของการวิจัยนี้ทำให้สามารถกำจัดความสูญเปล่าที่เกิดขึ้นในกระบวนการทำงาน ลดระยะเวลาในการทำงานของพนักงานคลังสินค้า โดยเหลือระยะเวลาในการทำงานจากทั้งสิ้น 13 ชั่วโมงต่อวัน ให้เหลือเพียง 8ชั่วโมง
การเพิ่มศักยภาพกระบวนการติดตามสถานะโมลของแผนก Purchasing,งานวิจัยฉบับนี้เป็นการศึกษาการเพิ่มศักยภาพในการติดตามสถานะโมลแผนก Purchasing บริษัท ออโตโมทิฟ โดยมีวัตถุประสงค์เพื่อการศึกษาทำงานของกระบวนการติดตามสถานะ Tooling (โมล) และเพื่อศึกษาปัญหาและแนวทางการแก้ไขของการติดตามสถานะ Tooling (โมล) ด้วยการใช้วงจรเดมมิ่ง (PDCA) ในการวางแผน ปฏิบัติ ตรวจสอบ และแก้ไข เพื่อให้สามารถหาสาเหตุและแนวทาง จากนั้นรวบรวมข้อมูลที่ได้มาวิเคราะห์ จัดในแนวทางใหม่ เพื่อนำไปสู่วิธีการทำงานในรูปแบบใหม่ เพื่อใช้ในการเพิ่มศักยภาพการติดตามสถานะโมลได้ในท้ายที่สุด ในส่วนของวิธีดำเนินการที่ใช้แก้ไขปัญหา ได้จำลองและประยุกต์ใช้ Google Sheet เพื่อเป็นเครื่องมือส่วนกลางระหว่างผู้ให้ข้อมูลและผู้เก็บข้อมูล โดยในแพลตฟอร์มนี้ประกอบไปด้วยหัวข้อที่ต้องการทราบอย่างครบถ้วน สามารถตรวจสอบสถานะโมลและจัดเก็บข้อมูลได้ในทันที ผลการวิจัยพบว่า สามารถเพิ่มศักยภาพในการติดตามสถานะโมลได้เพิ่มมากยิ่งขึ้น เนื่องจากการจำลองใช้ Google sheet เป็นเครื่องมือส่วนกลางนี้ถือเป็นวิธีการทำงานในรูปแบบใหม่ ได้แก่ การใช้เป็นเครื่องมือส่วนกลางระหว่างผู้ให้ข้อมูลและผู้จัดเก็บข้อมูล ซึ่งวิธีการเดิมคือการสอบถามผ่านทางอีเมล ซึ่งผลวิจัยในครั้งนี้สามารถประหยัดเวลาในการดำเนินงานเป็นอย่างมากและการทำงานเป็นไปในทางที่ดีขึ้น
การพยากรณ์ยอดขายชิ้นส่วนยานยนต์,"บริษัทกรณีศึกษาประสบปัญหาการบริหารจัดการสินค้าคงคลังเนื่องจากความต้องการของลูกค้าที่มีความผันผวนเป็นอย่างมากในสถานการณ์การแพร่ระบาดของเชื้อไวรัส Covid-19 อีกทั้งยังต้องมีการขนย้ายอุปกรณ์ในสำนักงาน เครื่องจักร รวมไปถึงสินค้าคงคลังต่างๆ ภายในโรงงานไปยังสถานที่ตั้งใหม่ในปี พ.ศ.2566 ทางบริษัทจึงมีความต้องการที่จะหาวิธีหรือแนวทางที่มีความถูกต้องและแม่นยำในการคาดการณ์ความต้องการของลูกค้าในอนาคต เพื่อนำไปปรับใช้ในการวางแผนการผลิต การจัดซื้อวัตถุดิบ การบริหารจัดการสินค้าคงคลัง รวมถึงการบริหารการดำเนินงานต่างๆ ภายในโรงงาน งานวิจัยนี้จึงได้ถูกจัดทำขึ้นเพื่อตอบสนองความต้องการดังกล่าวของบริษัทกรณีศึกษา โดยมีวัตถุประสงค์เพื่อศึกษาหาวิธีการพยากรณ์เชิงปริมาณที่มีความถูกต้อง แม่นยำ และเหมาะสมสำหรับนำไปพยากรณ์ยอดขายสินค้าทั้ง 4 ประเภทของบริษัทกรณีศึกษา ได้แก่ สายไฟฟ้าหุ้มฉนวน เทปโพลีไวนิลคลอไรด์ ท่อไวนิล และท่อคอลลูเกต ในสถานการณ์การแพร่ระบาดของเชื้อไวรัส Covid-19 ซึ่งข้อมูลที่ใช้จะประกอบไปด้วยข้อมูลยอดขายของสินค้าแต่ละประเภทและรายการสินค้าทั้งหมด (หน่วย: ม้วน) จำนวน 41 เดือน ตั้งแต่เดือนมกราคม ปี พ.ศ.2562 ถึงเดือนมิถุนายน ปี พ.ศ.2565 ในการศึกษา ผู้วิจัยได้นำข้อมูลยอดขายสินค้าแต่ละประเภทและรายการสินค้าทั้งหมด (หน่วย: ม้วน) มาทำการศึกษาหารูปแบบข้อมูลและจัดลำดับความสำคัญของรายการสินค้าทั้งหมดด้วยวิธี ABC Analysis เพื่อเลือกเฉพาะสินค้ากลุ่ม A ซึ่งเป็นกลุ่มสินค้าที่บริษัทต้องให้ความสำคัญเนื่องจากมียอดขายสูงที่สุด จากการศึกษาพบว่ารูปแบบข้อมูลของสินค้าทั้ง 4 ประเภทนั้นมีรูปแบบแนวโน้ม ผู้วิจัยจึงได้นำพยากรณ์เชิงปริมาณ 6 วิธี ได้แก่ Simple moving average, Weight moving average, Simple exponential, Double exponential, Holt’s exponential และ Simple linear regression มาใช้พยากรณ์ยอดขายสินค้ากลุ่ม A ทั้ง 5 รายการ ได้แก่ สายไฟฟ้าหุ้มฉนวน CA1, สายไฟฟ้าหุ้มฉนวน CA2, เทปโพลีไวนิลคลอไรด์ TA1, ท่อไวนิล TU1 และท่อคอลลูเกต CO1 จำนวน 6 เดือน ตั้งแต่เดือนมกราคม ปี พ.ศ.2565 ถึงเดือนมิถุนายน ปี พ.ศ.2565 จากนั้นจึงนำค่าพยากรณ์ที่ได้ไปหาค่า MAPE เพื่อวิเคราะห์ว่าวิธีการพยากรณ์ใดมีความเหมาะสมมากที่สุดจากค่า MAPE ที่น้อยที่สุด โดยค่า MAPE น้อยที่สุดมีค่าเท่ากับร้อยละ 10.624 สำหรับสายไฟฟ้าหุ้มฉนวน CA1 ด้วยวิธี Holt’s exponential ที่ข้อมูล 40 เดือน, เท่ากับร้อยละ 17.786 สำหรับสายไฟฟ้าหุ้มฉนวน CA2 ด้วยวิธี Holt’s exponential ที่ข้อมูล 40 เดือน, เท่ากับร้อยละ 30.069 สำหรับเทปโพลีไวนิลคลอไรด์ TA1 ด้วยวิธี Holt’s exponential ที่ข้อมูล 40 เดือน, เท่ากับร้อยละ 13.628 สำหรับท่อไวนิล TU1 ด้วยวิธี Simple moving average ย้อนหลัง 14 เดือน และเท่ากับร้อยละ 6.885 สำหรับท่อคอลลูเกต CO1 ด้วยวิธี Holt’s exponential ที่ข้อมูล 36 เดือน ผู้วิจัยจึงสรุปได้ว่า การพยากรณ์ด้วยวิธี Holt’s exponential ที่ข้อมูล 40 เดือนเหมาะสำหรับนำไปพยากรณ์ยอดขายสายไฟฟ้าหุ้มฉนวน CA1, สายไฟฟ้าหุ้มฉนวน CA2 และเทปโพลีไวนิลคลอไรด์ TA1 วิธี Holt’s exponential ที่ข้อมูล 36 เดือนเหมาะสำหรับพยากรณ์ยอดขายท่อคอลลูเกต CO1 และวิธี Simple moving average ที่ข้อมูลย้อนหลัง 14 เดือนเหมาะสำหรับพยากรณ์ยอดขายท่อไวนิล TU1"
การประยุกต์ใช้ Google Data Studio เพื่อสนับสนุนการแสดงผลข้อมูล,การวิจัยนี้มีวัตถุประสงค์เพื่อศึกษาการนำเครื่องมือสําเร็จรูปที่เข้ามาช่วยในการนําเสนอข้อมูลเชิงกราฟิก วิธีการวิจัยในรูปแบบเชิงประยุกต์ โดยได้มีการเก็บรวบรวมข้อมูลเกี่ยวกับ Demand และการวางแผนผลิต รวมทั้งประเภทของผลิตภัณฑ์ที่ทางสถานประกอบการจัดจำหน่ายมาใช้ในการนำเสนอ และใช้ Google Data Studio ซึ่งเป็นโปรแกรมแสดงผลข้อมูลในรูปแบบ Data visualization ที่ทางบริษัทหรือองค์กรต่างๆ ต้องมีไว้ใช้ในช่วยจัดการและวิเคราะห์ข้อมูลเพื่อใช้ในการตัดสินใจที่ถูกต้องทางธุรกิจ ผลการวิจัยพบว่า Dashboard ที่ได้จัดทำขึ้นมานั้น จะช่วยในเรื่องของนำเสนอข้อมูลให้มองเห็นเป็นแผนภูมิ ซึ่งจะทำให้เห็นภาพรวมของรายงานการวางผลิตและ Demand ของผลิตภัณฑ์ที่ทางสถานประกอบจัดจำหน่าย โดยจะมีข้อมูลทั้งหมดอยู่ภายในหน้าเดียว จะสามารถมองเห็นภาพรวมทั้งหมดของผลิตภัณฑ์ อีกทั้งยังสามารถเปรียบเทียบข้อมูลในแต่ละเดือน หรือแต่ละประเภทของผลิตภัณฑ์ได้อย่างรวดเร็ว ทำให้สามารถประหยัดเวลาในการจัดทำรูปแบบการนำเสนอข้อมูลในรูปแบบเดิม เมื่อทำการเปรียบเทียบระยะเวลาก่อน - หลังในการนำ Google Data Studio มาใช้ในการแสดงผลสามารถลดระยะเวลาและขั้นตอนในการจัดทำการแสดงผลได้ถึง 17 นาที 45 วินาที อีกทั้งยังสามารถเลือกข้อมูลที่อยากนำเสนอหรือเปรียบเทียบได้ด้วยการคลิกเพียงครั้งเดียวและสามารถนำไปทำงานได้หลากหลายในการนำเสนอ
การศึกษากระบวนการโลจิสติกส์เคมีภัณฑ์ทางรถบัลค์,งานวิจัยเล่มนี้มีวัตถุประสงค์เพื่อศึกษากระบวนการบรรจุและจัดเก็บสินค้า ศึกษารูปแบบกระบวนการขนส่งสินค้าประเภทเคมีภัณฑ์ กรณีศึกษาบริษัท กลุ่มตัวอย่างที่ทำการวิจัยในครั้งนี้เป็นพนักงานภายในพื้นที่บริษัทเอเซีย โดยใช้ทฤษฎี SCOR model มาประกอบการศึกษา พบว่าปัญหาในกระบวนการโลจิสติกส์เคมีภัณฑ์ทางรถบัลค์ ประกอบด้วย ระหว่างการขนถ่าย การบรรจุ หรือการผลิตของผลิตภัณฑ์เกิดการปนเปื้อน เนื่องจากความไม่สะอาดของอุปกรณ์ รถบัลค์ และการปฏิบัติงานของพนักงานปฏิบัติการ การขนส่งผลิตภัณฑ์เกิดความล่าช้าซึ่งเกิดจากการจราจรที่ไม่สามารถควบคุมได้ และการมีแผนงานที่ไม่ชัดเจน อีกหนึ่งปัญหาคือการจัดเรียงเอกสารประกอบในแต่ละกระบวนการ เนื่องจากในแต่ละกระบวนการมีเอกสารจำนวนมาก ทำให้การรวบรวมเอกสารในขั้นตอนสุดท้ายเกิดความผิดพลาด การศึกษากระบวนการโลจิสติกส์โดยใช้ SCOR model นั้น ทำให้มองเห็นปัญหาที่เกิดขึ้นในแต่ละกระบวนการ สามารถแก้ปัญหาได้ตรงจุด ซึ่งมีความสัมพันธ์กับกระบวนการที่เกี่ยวข้องกันต่อไป เพื่อให้องค์กรมีการดำเนินงานเป็นไปอย่างมีประสิทธิภาพและประสิทธิผลมากที่สุด
ศึกษาการนำเข้าสินค้าทางทะเลรูปแบบ Inward โดยเรือ Ro-Ro ของแผนก Car Carrier Department ฝ่าย Document Team,งานวิจัยนี้มีวัตถุประสงค์เพื่อศึกษาการทำงานในส่วนของขั้นตอนการนำเข้าสินค้าทางทะเลรูปแบบ Inward โดยเรือ Ro-Ro ของแผนก Car Carrier Department (CCD) ฝ่าย Document Team และเพื่อศึกษาปัจจัยที่ทำให้เกิดความล่าช้าของการทำงานในส่วนของขั้นตอนการนำเข้าสินค้าทางทะเลรูปแบบ Inward โดยการศึกษาครั้งนี้ใช้วิธีการเก็บรวบรวมข้อมูลด้วยวิธีการสัมภาษณ์เชิงลึก (In-depth Interview) จากหัวหน้าทีม Document จำนวน 1 คน และผู้เชี่ยวชาญในเอกสารนำเข้าจำนวน 2 คน ผลการศึกษาพบว่า วิธีการนำเข้าสินค้าทางทะเลรูปแบบ Inward คือ ฝ่าย Document Team ทำการตรวจข้อมูลที่ได้จาก Operator Vessel จากนั้นนำข้อมูลที่ได้ไป Submit Manifest ให้กับกรมศุลกากร และส่ง Arrival Notice Freight Invoice ลูกค้านำจดหมายมาขอแลก D/O และลูกค้านำเอกสาร D/O ไปขอออกสินค้ายังท่าเรือ และปัจจัยที่ทำให้เกิดความล่าช้าของการทำงานในส่วนของขั้นตอนการนำเข้าสินค้าทางทะเลรูปแบบ Inward คือ ความผิดพลาดของเอกสาร ส่วนปัจจัยภายนอกที่พบเจอมีความแตกต่างกัน เช่น การที่วันหยุดแต่ละประเทศไม่ตรงกัน และการที่ต้องเจอกับสถานการณ์ที่เกิดขึ้นกะทันหัน
การศึกษาและวิเคราะห์ปัญหาของลูกค้า OLT,วิจัยฉบับนี้เป็นส่วนหนึ่งของวิชา สหกิจศึกษา 91090459 (Cooperative Education) ที่เปิดโอกาสให้นิสิตปฏิบัติงานกับสถานประกอบการจริง เป็นการศึกษาระบบการทำงาน เพื่อเตรียมความพร้อมก่อนที่นิสิตจะได้ปฏิบัติงานจริงเมื่อจบการศึกษาในอนาคต ผู้วิจัยได้เลือกหัวข้อ เรื่อง ศึกษาและวิเคราะห์ปัญหาของลูกค้า OLT ไอไค โลจิสติกส์(ประเทศไทย) รวมถึงแนวทางการแก้ไขปัญหาในกระบวนการทำงานลูกค้า OLT ที่ทำการ Repack งานส่งไม่ทันลูกค้า ของหน่วยงาน Warehouse 1 หรือสถานประกอบการอื่นๆที่ให้บริการในลักษณะเดียวกันจากการที่ได้เข้าปฏิบัติงานในโครงการสหกิจศึกษา ณ ไอไค โลจิสติกส์(ประเทศไทย) ผู้วิจัยได้รับมอบหมายให้ปฏิบัติหน้าที่ในหน่วยงาน Warehouse 1 ผู้วิจัยจึงเริ่มศึกษาลายละเอียดรูปแบบกระบวนการทำงานในปัจจุบัน ปัญหาที่พบเจอจากการปฏิบัติงานรวมถึงแนวทางในการแก้ไขปัญหาดังกล่าว เพื่อให้บริษัทมีแนวทางในการทำงานที่มีประสิทธิภาพและ Repack งานให้ลูกค้า OLT ให้ทันเวลา
การศึกษาขั้นตอนการทำงานของการนำเข้า-ส่งออกสินค้าทางทะเล,การศึกษาวิจัยนี้มีวัตถุประสงค์เพื่อศึกษารูปแบบและขั้นตอนการทำงานในการนำเข้า-ส่งออกสินค้าทางทะเลของบริษัท โดยใช้รูปแบบวิธีการวิจัยเชิงคุณภาพ (Qualitative Research) กลุ่มตัวอย่างที่ใช้ในการวิจัย ได้แก่ พนักงานในแผนกโลจิสติกส์ ณ จำนวน 3 ราย เครื่องมือที่ใช้เป็นการสัมภาษณ์ชนิดกึ่งโครงสร้าง (Semi-structured Interview) การสังเกตแบบมีส่วนร่วม และการวิเคราะห์ข้อมูลโดยการจัดทำเป็นแผนภาพ (Data Visualization) และการบรรยาย (Descriptive Research) ผลการวิจัยพบว่า การทำงานในการนำเข้า-ส่งออกสินค้าทางทะเลของบริษัทเจ็ท นั้นจะมี Agent ด้วยกันสองฝ่าย นั้นคือฝ่ายของผู้นำเข้า และฝ่ายของผู้ส่งออก ฝ่ายของผู้นำเข้าก็จะคอยติดต่อ อัพเดท และส่งเอกสารต่างๆให้แก่ผู้นำเข้าได้ตรวจสอบ ส่วนฝ่ายผู้ส่งออกก็ทำเช่นเดียวกันแต่จะเป็นการติดต่อกับฝั่งผู้ส่งออก โดยทุกขั้นตอนการทำงานนั้น Agent ของทั้งสองฝ่ายก็จะคอยติดต่อประสานงานกันและอัพเดทในทุกความเคลื่อนไหวของสินค้าตั้งแต่สินค้าอยู่ที่ต้นทางจนกระทั่งสินค้าส่งไปถึงผู้นำเข้าอย่างปลอดภัย
การเพิ่ิ้่มประสิทธิภาพการขนส่งวัตถุดิบของซัพพายเออร์,งานวิจัยฉบับนี้เป็นการศึกษาระบบการทำงานเพื่อเตรียมความพร้อมก่อนนิสิตจะได้ทำงานจริงเมื่อจบการศึกษาในอนาคต โดยจากการศึกษาขั้นตอนการทำงานในฝ่าย Physical Logistics and Material flow ที่ผู้จัดทำวิจัยได้ฝึกงานอยู่ ทางผู้จัดทำวิจัยได้พบปัญหาเกี่ยวกับการขนส่งวัตถุดิบของซัพพลายเออร์ล่าช้ากว่าที่ทางบริษัทกับทาง Supplier ได้ทำการตกลงไว้ ซึ่งส่งผลให้ (%) Tracking Supplier ไม่เป็นไปตาม Target ที่ทางองค์กรได้กำหนดไว้ ผู้จัดทำวิจัยได้นำเครื่องมือการวิเคราะห์ หาสาเหตุของปัญหาดังกล่าว คือ เครื่องมือวิเคราะห์ 5 ขั้นตอน (5 Whys Analysis) เพื่อค้นหาสาเหตุที่ทำให้เกิดปัญหา Supplier ส่งวัตถุดิบไม่ตรงเวลาที่กำหนดไว้ ผู้จัดทำวิจัยได้เลือกแก้ไขปัญหา โดยการเพิ่มประสิทธิภาพการขนส่งวัตถุดิบของ Supplier ให้ตามเวลาที่กำหนดไว้ เพื่อให้ (%) Tracking Supplier ได้ actual ตามหรือสูงกว่า target ที่กำหนดไว้ และอ้างอิงทฤษฎีเกี่ยวกับตัวชี้วัดประสิทธิภาพ (Key Performance Indicator : KPI) โดยนำเครื่องมือวิเคราะห์ 5 ขั้นตอน (5 Whys Analysis) มาใช้ในการปรับปรุงครั้งนี้ ซึ่งผลจากการปรับปรุงและเพิ่มประสิทธิภาพการขนส่งวัตถุดิบล่าช้าของซัพพลายเออร์ สามารถช่วยลดการส่งวัตถุดิบที่ล่าช้าของซัพพลายเออร์ได้และสามารถเพิ่ม (%) Tracking Supplier ได้ actual ตามหรือสูงกว่า target ที่กำหนดได้ สามารถเพิ่มประสิทธิภาพการส่งวัตถุดิบของซัพพลายเออร์ล่าช้าลดลงได้ถึง 20 ครั้งและ (%) KPI Tracking Supplier เพิ่มขึ้นเกินกว่า Target คิดเป็น 14%
การศึกษาเรื่องการเจรจาต่อรองการปรับขึ้น-ลงของราคาวัตถุดิบ,จากสถานการณ์ของเศรษฐกิจโลกอันเนื่องมาจากการแพร่กระจายของเชื้อไวรัส COVID-19 และสถานการณ์การสู้รบกันระหว่างประเทศ ซึ่งส่งผลกระทบต่อราคาของเหล็ก เชื้อเพลิง พลังงาน และผลิตภัณฑ์อื่น ๆ ให้มีราคาที่สูงขึ้น ทำให้แต่ละองค์กรต้องมีการเพิ่มประสิทธิภาพในการแข่งขันโดยการควบคุมในส่วนราคาวัตถุดิบเพื่อลดต้นทุนการผลิต วัตถุประสงค์ของการวิจัยในครั้งนี้ก็เพื่อศึกษาแนวทางในการเจรจาต่อรองเพื่อใช้ในการปรับขึ้นและลงของราคาวัตถุดิบในส่วนของอุตสาหกรรมการผลิตชิ้นส่วนยานยนต์ ผู้วิจัยได้ทำการรวบรวมข้อมูลต่าง ๆ จากพนักงานแผนกจัดซื้อ ซึ่งเป็นผู้ที่มีประสบการณ์ตรงของบริษัทกรณีศึกษาจำนวน 4 ท่าน ซึ่งมีหน้าที่รับผิดชอบโดยตรงในการปรับราคาขึ้นและลงของราคาวัตถุดิบ ตลอดจนข้อคิดเห็นอื่น ๆ ที่สามารถใช้เป็นแนวทางในการเจรจาต่อรองการปรับราคาขึ้น-ลงของวัตถุดิบ เพื่อใช้ในการศึกษาว่าแนวทางใดที่พนักงานแผนกจัดซื้อให้ความเห็นด้วยมากที่สุดเมื่อต้องมีการปรับราคาวัตถุดิบ จากการศึกษาเพื่อวิเคราะห์หาค่าน้ำหนักที่ได้จากการรวบรวมข้อมูลแบบสอบถาม พบว่าพนักงานแผนกจัดซื้อให้การยอมรับในปัจจัยเพื่อการปรับราคาลงของวัตถุดิบมากกว่าการปรับราคาขึ้นของวัตถุดิบโดยมองว่าการบรรลุเป้าหมายขององค์กรเป็นวัตถุประสงค์สำคัญในการทำหน้าที่ของพนักงานฝ่ายจัดซื้อ
การพยากรณ์ความต้องการสินค้า,"บทคัดย่อ (ABSTRACT) การศึกษาวิจัยนี้เป็นการศึกษาและเปรียบเทียบวิธีการพยากรณ์ สำหรับการพยากรณ์ความต้องการสินค้าของบริษัท เอเชีย จำกัด โดยมีวัตถุประสงค์เพื่อศึกษากระบวนการการทำงาน และการพยากรณ์ และปรับปรุงการพยากรณ์ความต้องการสินค้าให้มีความแม่นยำมากขึ้น โดยมีการใช้ข้อมูลยอดขายสินค้ารุ่นที่มากที่สุดของลูกค้าทั้ง 2 บริษัทตัวอย่าง เป็นระยะเวลา 1 ปี (มีนาคม พ.ศ.2565 – กุมภาพันธ์ พ.ศ.2566) รวมทั้งข้อมูลการพยากรณ์ความต้องการสินค้าล่วงหน้า คัดเลือกเฉพาะรุ่นที่มียอดขายมากที่สุด เพื่อวิเคราะห์และค้นหาวิธีการพยากรณ์ที่ให้ค่าความคลาดเคลื่อนในการพยากรณ์ต่ำที่สุด ซึ่งวิธีที่ใช้ในการศึกษาวิจัยในครั้งนี้มีด้วยกัน 3 วิธี คือ วิธีการหาค่าเฉลี่ยเคลื่อนที่อย่างง่าย (Simple Moving Average) 3 และ 6 periods, วิธีการหาค่าเฉลี่ยเคลื่อนที่แบบถ่วงน้ำหนัก (Weighted Moving Average) 3 และ 6 periods และวิธีปรับเรียบเอ็กซ์โพเนนเชียล (Exponential Smoothing) จากผลการศึกษาพบว่าวิธีการพยากรณ์ที่เหมาะสมที่สุด คือ วิธี Weighted Moving Average 6 periods เนื่องจากมีค่าความคลาดเคลื่อนต่ำที่สุดเมื่อเทียบกับวิธีการพยากรณ์รูปแบบอื่น คือ มีค่า MSE เท่ากับ 121171.79, MAD เท่ากับ 302.75 และ MAPE เท่ากับ 13.05% จากนั้นผู้ศึกษาจึงเปรียบเทียบความแตกต่าง และพบว่าผลจากการพยากรณ์ด้วยวิธี Weighted Moving Average 6 periods นั้นมีค่าใกล้เคียงยอดขายจริงมากกว่าการพยากรณ์ยอดคำสั่งซื้อล่วงหน้า"
การศึกษาและเพิ่มประสิทธิภาพในการเบิกจ่ายอุปกรณ์โดยใช้ระบบบาร์โค้ดและ VBA (Visual Basic for Application),รายงานการปฏิบัติสหกิจศึกษา เรื่อง การศึกษาและเพิ่มประสิทธิภาพกระบวนการจัดเก็บและเบิกจ่ายโดยใช้ระบบบาร์โค้ดและ VBA (Visual Basic for Applications) มีวัตถุประสงค์เพื่อศึกษาขั้นตอนการดำเนินงานด้านการจัดการคลัง Spare Part ส่วนงานของ Facility Management และทำการปรับปรุงประสิทธิภาพด้านการเบิกอุปกรณ์จากคลัง Spare Part ซึ่งการศึกษาในครั้งนี้ผู้ศึกษาได้ทำการลงพื้นที่ไปเก็บข้อมูลจำนวนของอุปกรณ์ที่อยู่ภายในคลัง Spare Part เพื่อที่จะทำการเช็คจำนวนของอุปกรณ์ที่ไม่ได้มีการบันทึกอยู่ในระบบว่ามีจำนวนเท่าไหร่ และเป็นการเช็คจำนวนของอุปกรณ์ที่มีอยู่ในระบบอีกครั้ง เพื่อที่จะได้นำข้อมูลที่แท้จริงไปใช้ในการทำระบบเบิกจ่ายอุปกรณ์ รวมทั้งได้มีการไปสำรวจพื้นที่จริง กล่องที่ใส่อุปกรณ์ต่าง ๆ ภายในคลัง Spare Part เพื่อที่จะได้ทำการปรับปรุงให้เหมาะสมในการนำระบบเบิกจ่ายอุปกรณ์มาใช้ จากการที่ผู้ศึกษาได้ทำการสำรวจ รวบรวมข้อมูล และทำการวิเคราะห์นั้น ผู้ศึกษาได้ตัดสินใจนำระบบบาร์โค้ด มาใช้ในการเบิกจ่ายชิ้นส่วนอุปกรณ์ เพื่อให้มีการใช้งานในการเก็บข้อมูลการเบิกจ่ายได้อย่างรวดเร็ว และสามารถทำการบันทึกข้อมูลการเบิกจ่ายสินค้าลงในระบบได้อย่างง่ายดาย สามารถเช็คจำนวนสินค้าได้อย่างมีประสิทธิภาพด้วยโปรแกรมที่เขียนด้วย VBA (Visual Basic for Applications)
การศึกษาแนวทางการปรับปรุงสภาพแวดล้อมในสถานที่ทำงาน,การศึกษา แนวทางการปรับปรุงสภาพแวดล้อมในสถานที่ทำงาน กรณีศึกษา มีวัตถุประสงค์เพื่อศึกษาสภาพแวดล้อมขององค์กรในปัจจุบัน ศึกษาแนวทางการปรับปรุงสภาพแวดล้อมขององค์กร และทราบถึงปัญหาที่ส่งผลต่อประสิทธิภาพการทำงานของพนักงาน ซึ่งหลังจากทางผู้จัดทำได้เข้ามาปฏิบัติสหกิจศึกษาใน ได้ระยะหนึ่ง ทำให้ได้พบปัญหาเกี่ยวกับสภาพแวดล้อมในสถานที่ทำงาน เนื่องจากรูปแบบของงานนั้นต้องจัดการกับเอกสารจำนวนมาก แต่มีพื้นที่ใช้สอยจำกัด ทางผู้จัดทำจึงได้ศึกษาค้นคว้าข้อมูลเกี่ยวกับสภาพแวดล้อมในสถานที่ทำงาน งานวิจัย เอกสารที่เกี่ยวข้อง แนวคิดต่าง ๆ รวมถึงเครื่องมือที่ใช้ในการวิเคราะห์ ผลที่ได้หลังจากการศึกษา โดยใช้เครื่องมือตารางแบบสำรวจ รวมถึงนำแนวคิดและทฤษฎีที่เกี่ยวข้องเข้ามาวิเคราะห์ด้วยนั้น ทำให้สามารถหาแนวทางการปรับปรุงที่พอมีความเป็นไปได้ และสอดคล้องมากที่สุดได้ ปัจจุบันองค์กรหลายๆ แห่งเริ่มเล็งเห็นความสำคัญของสภาพแวดล้อมในสถานที่ทำงานมากขึ้น การหาแนวทางการปรับปรุงสภาพแวดล้อมนั้นควรจะคำนึงถึงข้อจำกัดของสถานที่และสภาพแวดล้อมนั้นๆ ด้วย เพื่อไม่ให้เกิดค่าใช้จ่ายที่สูงเกินไป แต่สิ่งที่ควรตระหนักถึงมากที่สุดคือ คุณภาพชีวิตการทำงานของบุคลากรในองค์กร สภาพแวดล้อมในสถานที่ทำงานนั้นเป็นส่วนประกอบสำคัญที่ส่งผลต่อประสิทธิภาพในการทำงาน หากสภาพแวดล้อมมีลักษณะที่ดีก็จะส่งผลให้การปฏิบัติงานมีประสิทธิภาพ และงานมีคุณภาพมากยิ่งขึ้น
การศึกษากระบวนการและประโยชน์ของการทิ้งและทำลายสินค้าหมดอายุ และสินค้าเสื่อมสภาพ (over shelf life),การวางแผนการจัดการวัตถุดิบหรือวัสดุที่ไม่ก่อให้เกิดมูลค่าในคลังสินค้าถือเป็นกิจกรรมที่มีความสำคัญในกระบวนการหนึ่งในโลจิสติกส์ เพราะเป็นกิจกรรมที่เกี่ยวข้องกับการจัดสรรทรัพยากร และเป็นส่วนหนึ่งของการควบคุมต้นทุนของบริษัท ช่วยเพิ่มพื้นที่ในคลังสินค้า และช่วยบริหารทรัพยกรให้เกิดประโยชน์ ผลิตภัณฑ์ที่ไม่สามารถนำมาซึ่งการใช้งานที่เกิดประโยชน์หรือไม่สามารถตอบสนองความต้องการให้กับลูกค้า เนื่องจากเกิดปัญหาด้านคุณภาพ อย่างเช่น สินค้าหมดอายุ สินค้าเสื่อมสภาพ (over shelf life) โดยผลิตภัณฑ์เหล่านี้จะต้องเข้าสู่กระบวนการทิ้งหรือทำลาย เพื่อลดค่าใช้จ่าย ช่วยลดพื้นที่ในการจัดเก็บสินค้า งานวิจัยฉบับนี้มีวัตถุประสงค์เพื่อศึกษาและวิเคราะห์ปัจจัยสำคัญที่ทำให้ต้องมีการทิ้งและทำลายวัตถุดิบและผลิตภัณฑ์ประเภท over shelf จึงทำให้ไม่สามารถนำมาซึ่งก่อให้เกิดมูลค่าได้ อีกทั้งยังเพื่อศึกษากระบวนการอย่างละเอียดเพื่อที่จะนำไปต่อยอดได้ โดยมีการจัดเก็บข้อมูลในไฟล์กลางขององค์กร ใช้ระบบ SAP เข้ามาช่วย และหาความสัมพันธ์ในปัจจัย โดยใช้ทฤษฎี Why Why Analysis เพื่อค้นหาสาเหตุที่แท้จริงส่งผลให้วัตถุดิบและผลิตภัณฑ์กลายเป็นสินค้าคงคลังที่ไม่ก่อให้เกิดมูลค่าได้ และวิเคราะห์หาประโยชน์ที่บริษัทจะได้รับจากการกำจัด over shelf life ผลการวิจัยพบว่าสาเหตุหลักเกิดมาจากวัตถุดิบค้างอยู่ในคลังสินค้านานจนสินค้าเสื่อมสภาพไม่สามารถนำมาใช้ต่อได้ ผู้วิจัยจึงได้มีการสอบถามจากผู้ที่มีส่วนเกี่ยวข้องกับวัตถุดิบได้ความมาว่าสาเหตุที่ทำให้วัตถุดิบค้างสต็อคในคลังจนหมดอายุส่วนใหญ่นั้นมาจากการที่สั่งวัตถุดิบเข้ามาในปริมาณมาก แต่มีความต้องการใช้ในปริมาณน้อย เนื่องจากที่ต้องสั่งเข้ามาในปริมาณที่มากกว่าปริมาณที่ผลิตนั้น เกิดมาจากการที่ผู้ขายวัตถุดิบนั้นขายสินค้าเป็นล็อตใหญ่ไม่แบ่งขายเป็นจำนวนย่อย โดยวัตถุดิบและผลิตภัณฑ์ over shelf life ส่วนใหญ่มักจะเป็นวัตถุดิบที่มีขนาดเล็กและจำนวนมากชิ้น สำหรับประโยชน์ในการทิ้งและทำลายสิ้นค้าที่ทางบริษัทไม่ต้องการใช้แล้ว ไม่เพียงแต่เป็นการกำจัดวัตถุดิบหรือผลิตภัณฑ์ที่ไม่ก่อให้เกิดมูลค่าและผลกำไรต่อบริษัทเพียงเท่านั้น แต่สามารถลดต้นทุนในการจัดเก็บคลังสินค้าและต้นทุนในการดูแลสินค้า และเพิ่มพื้นที่ในการจัดเก็บของคลังสินค้าและการดูแลสินค้าไปยังผลิตภัณฑ์อื่นที่สามารถนำมาเพิ่มมูลค่าและแสวงหาผลกำไรให้บริษัทได้
ศึกษาการพยากรณ์ความต้องการสินค้า,ความต้องการยานยนต์ไฟฟ้าที่เพิ่มสูงขึ้นตามกระแสความนิยมโลกของประเทศไทยที่เกิดภายใต้แผนการยกเลิกการใช้ยานยนต์ที่เป็นเครื่องยนต์สันดาปภายในหลายประเทศ และสถานการณ์การขาดแคลน เซมิคอนดักเตอร์ทั่วโลกมีแนวโน้มคลี่คลายลง สอดคล้องกับเศษฐกิจโลกที่ชะลอตัวและความต้องการในกลุ่มอุตสาหกรรมคอมพิวเตอร์และอิเล็กทรอนิกส์ซึ่งเป็นตลาดผู้บริโภคหลักมีแนวโน้มลดลง โดยปัญหาการขาดแคลนเซมิคอนดักเตอร์ที่ลดลงเป็นปัจจัยบวกต่ออุตสาหกรรมของไทยที่ต้องพึ่งพาเป็นชิ้นส่วนหลัก โดยเฉพาะอุตสาหกรรมยานยนต์ให้สามารถดำเนินการผลิตได้ต่อเนื่อง ดังนั้น เพื่อสร้างความได้เปรียบในการแข่งขันทางอุตสาหกรรมยานยนต์และชิ้นส่วนยานยนต์ คือ การใช้กลยุทธ์การบริหารจัดการวางแผนการผลิตและการสั่งซื้อวัตถุดิบอย่างมีประสิทธิภาพ เพื่อให้กระบวนการประสบความสำเร็จและเกิดข้อผิดพลาดน้อยที่สุด ฉะนั้นงานวิจัยฉบับนี้จึงมีแนวคิดในการแก้ไขปัญหาการผลิตเพื่อให้ส่งผลมอบให้ตรงเวลาและตรงคำสั่งซื้อของลูกค้า โดยการใช้เครื่องมือที่จะช่วยในการแก้ไขปัญหา คือ ศึกษารูปแบบวิธีการพยากรณ์ความต้องการสินค้าของบริษัทผู้ผลิตชิ้นส่วนยานยนต์กรณีศึกษาด้วยการดำเนินการพยากรณ์วัตถุดิบ โดยใช้โปรแกรม Minitab ซึ่งมี 5 เทคนิคพยากรณ์ ได้แก่ วิธี Simple moving average วิธี Single exponential smoothing วิธี Double exponential smoothing วิธี Holt-winter’s for additive seasonal effect และวิธี Holt-winter’s for multiplicative seasonal effect แล้ววัดค่าความคลาดเคลื่อนในการพยากรณ์เพื่อหารูปแบบการพยากรณ์ที่เหมาะสมและสามารถนำมาใช้ประโยชน์ได้จริงอย่างมีประสิทธิภาพ ในการศึกษา ผู้วิจัยได้ศึกษาการพยากรณ์ความต้องการสินค้าที่บริษัทกรณีศึกษาได้รับจากบริษัทผู้ประกอบรถยนต์กรณีศึกษาในเดือนมกราคมถึงเดือนธันวาคม จากปี พ.ศ. 2565 ระยะเวลาจำนวน 12 เดือน โดยใช้ข้อมูลปริมาณคำสั่งซื้อในอดีต ตั้งแต่เดือนมกราคม ปี พ.ศ. 2562 ถึงเดือนธันวาคม ปี พ.ศ.2564 ระยะเวลา 36 เดือน โดยเริ่มจากการคัดเลือกตัวแทนสินค้าของแต่ละรหัสสินค้า ได้แก่ Cisco Code 72668 และ Cisco Code 72669 จากรายการสินค้าที่มียอดขายสูงที่สุด และราคาสูงที่สุดเป็นตัวแทนของการนำมาศึกษาวิจัย จากนั้นดำเนินการหาค่าความคลาดเคลื่อนของการพยากรณ์พยากรณ์ความต้องการสินค้าโดยใช้โปรแกรม Minitab ซึ่งมี 6 เทคนิคพยากรณ์ ดังนี้ วิธี Simple moving average วิเคราะห์ที่ 3 Periods วิธี Simple moving average วิเคราะห์ที่ 6 Periods วิธี Single exponential smoothing วิธี Double exponential smoothing วิธี Holt-winter’s for additive seasonal effect และวิธี Holt-winter’s for multiplicative seasonal effect ผลปรากฎว่า รหัสสินค้า Cisco Code 72668 Item 52078476 พยากรณ์ด้วยวิธี Holt-winter’s for additive seasonal effect ได้ค่า MAPE เท่ากับ 71 ซึ่งเป็นค่าความคลาดเคลื่อนที่น้อยที่สุด และสินค้ารหัส Cisco Code 72669 Item 52146652 พยากรณ์ด้วยวิธี วิธี Holt-winter’s for multiplicative seasonal effect ได้ค่า MAPE เท่ากับ 61 ซึ่งเป็นค่าความคลาดเคลื่อนที่น้อยที่สุด ผู้จัยได้นำวิธีการพยากรณ์ทั้ง 2 รูปแบบนี้ นำไปพยากรณ์ความต้องการ ในเดือนมกราคมถึงเดือนธันวาคม จากปี พ.ศ. 2565 ระยะเวลาจำนวน 12 เดือน ตามวิธีดังกล่าว พบว่า สินค้ารหัส Cisco Code 72668 Item 52078476 พยากรณ์ด้วยวิธี Holt-winter’s for additive seasonal effect ได้ค่า MAPE เท่ากับ 2.50 และสินค้ารหัส Cisco Code 72669 Item 52146652 พยากรณ์ด้วยวิธี วิธี Holt-winter’s for multiplicative seasonal effect ได้ค่า MAPE เท่ากับ 1.90 โดยการพยากรณ์ 2 วิธีดังกล่าวดำเนินการด้วยโปรแกรม Minitab ในการหาค่าพาลามิเตอร์นั้น ได้แก่ α และ β ที่ 0.2 ทำให้ค่าพยากรณ์มีความใกล้เคียงกับความต้องการสินค้าจริงมากที่สุด ถือว่าเป็นค่าความคลาดเคลื่อนที่มีค่าต่ำมาก หมายถึง การพยากรณ์นั้นๆ มีความใกล้เคียงกับความจริง ดังนั้น การพยากรณ์ในวิธีนี้ถือเป็นวิธีที่ได้ผลลัพธ์ที่แม่นยำ
การเพิ่มประสิทธิภาพในการควบคุมสต็อกบรรจุภัณฑ์ Emballage (EMB),การวิจัยเรื่อง “การเพิ่มประสิทธิภาพการควบคุมสต็อกบรรจุภัณฑ์” ในครั้งนี้มีวัตถุประสงค์เพื่อ 1) เพื่อเพิ่มประสิทธิภาพในการควบคุมสต็อกบรรจุภัณฑ์ Emballage และ 2) เพื่อปรับปรุงรูปแบบการจัดวางบรรจุภัณฑ์ Emballage วิธีดำเนินการวิจัยมีการเก็บรวบรวมข้อมูลด้วยตนเองจากการสัมภาษณ์และทำการสังเกตการทำงานของเจ้าหน้าที่ที่เกี่ยวข้อง รวมถึงสืบค้นจากงานวิจัย บทความวิจัย และบทความวิชาการต่างๆ ผลการวิจัยครั้งนี้พบว่า การจัดรูปแบบการวางบรรจุภัณฑ์ใหม่ ช่วยในเรื่องของการหยิบและการจัดเก็บบรรจุภัณฑ์ เนื่องจากมีรูปแบบการวางที่แน่นอนส่งผลให้พนักงานสามารถทำงานได้อย่างรวดเร็ว ลดการค้นหาบรรจุภัณฑ์ รวมถึงช่วยเรื่องการนับสต็อกให้มีประสิทธิภาพจากความถูกต้องในการนับ 0% เป็น 100% และได้ดำเนินการตัดสต็อกในระบบให้เท่ากับสต็อกที่มีอยู่จริง ซึ่งสามารถช่วยลดความเสี่ยงที่จะโดนปรับได้ ในกรณีที่บรรจุภัณฑ์อยู่นานเกินกำหนด และช่วยเพิ่มประสิทธิภาพในการควบคุมสต็อกบรรจุภัณฑ์ให้ดีมากยิ่งขึ้น
การประเมินคาร์บอนฟุตพริ้นท์ของผลิตภัณฑ์,การศึกษาเรื่องนี้มีวัตถุประสงค์เพื่อประเมินคาร์บอนฟุตพริ้นท์ของผลิตภัณฑ์ ตลอดจนหาแนวทางการลดก๊าซเรือนกระจกให้เหมาะสมกับการทำงานของบริษัท ผู้ศึกษาได้ดำเนินการเก็บรวบรวมข้อมูลโดยการรวบรวมข้อมูลปริมาณการผลิตภัณฑ์ภายในสำนักงาน ปี 2565 จำนวน 7 รายการ ได้แก่ กระดาษ A4 กระดาษชำระม้วนใหญ่ กระดาษชำระม้วนเล็ก กรวยน้ำดื่ม ถุงขยะดำ ขนาด 24x28 ถุงขยะดำ ขนาด 30x40 และถุงขยะดำ ขนาด 40x60 โดยเป็นการประเมินการปล่อยก๊าซเรือนกระจกในรูปแบบของคาร์บอนไดออกไซด์เทียบเท่าต่อหน่วยผลิตภัณฑ์ ตามแนวทางการประเมินคาร์บอนฟุตพริ้นท์ของผลิตภัณฑ์ โดยองค์การบริหารจัดการก๊าซเรือนกระจก (องค์การมหาชน) อ้างอิงวิธีการประมาณการและค่าสัมประสิทธิ์การปล่อยก๊าซเรือนกระจกตาม หลักเกณฑ์ของ IPCC Guidelines for National Greenhouse Gas Inventories (2006)
การศึกษาขั้นตอนการทำงานและการใช้งานระบบ CROAMIS เพื่อสร้างคู่มือประกอบ การปฏิบัติงาน แผนก Operation,"วิจัยนี้มีวัตถุประสงค์ในศึกษาขั้นตอนการทำงาน, ระบบ CROAMIS ซึ่งเป็นระบบการจัดการและจัดส่งสินค้าภายในองค์กรและเอกสารที่เกี่ยวข้องในการขนส่งทางกาศเพื่อสร้างคู่มือประกอบการปฏิบัติงานของฝ่าย Operation ของบริษัท ที่มีขั้นตอนการทำงานร่วมกับผู้มีส่วนได้ส่วนเสียภายนอกองค์กรหลายขั้นตอนและมีการใช้ระบบการสินค้าที่ต้องอาศัยความรู้ความเข้าใจในขั้นสูงในการทำงาน ผู้วิจัยจึงได้ทำการศึกษา รวบรวมข้อมูล และวิเคราะห์กระบวนการทำงานด้วย Flowchart ร่วมกับการอธิบายกระบวนการทำงานร่วมกับทฤษฎีการเรียนรู้ด้านพุทธิพิศัยเพื่อสร้างความรู้และขยายความเข้าใจทั้งภาพรวมและรายละเอียดในการปฏิบัติงานและสามารถเพิ่มประสิทธิภาพในการทำงานโดยใช้เวลาเฉลี่ยในการทำงานลดลง"
การสงวนสิทธิ์และการขอคืนภาษีอากรในการใช้สิทธิ์ภายใต้ขอตกลงการค้าการค้าเสรีไทย-ญี่ปุ่น (JTEPA),งานวิจัย การสงวนสิทธิ์และการขอคืนภาษีอากรในการใช้สิทธิ์การค้าเสรีไทย-ญี่ปุ่น (FTA form JTEPA) มีวัตถุประสงค์เพื่อเพิ่มประสิทธิภาพและศึกษากระบวนการสงวนสิทธิ์และการขอคืนภาษีอากรตามข้อตกลงการค้าเสรี ไทย – ญี่ปุ่น ซึ่งสามารถลดระยะเวลาในการทำงานด้านการขอคืนแต่ละชิปเม้นตั้งแต่กระบวนการแรกถึงกระบวนการสุดท้าย และสามารถลดข้อผิดพลาดของการขอคืนภาษีอากรลดลงได้เหลือไม่เกินร้อยละ10 ของชิปเม้นที่มีการขอคืน FTA form JTEPA ทั้งหมด ผู้จัดทำได้ทำการศึกษากระบวนการสำหรับงานวิจัยในครั้งนี้จากการทำงานจริงในแผนก GS/OSD4-APAC21 ของบริษัทกรณีศึกษา ไปถึงการเก็บรวบรวมข้อมูลจากการสอบถามบุคคลที่เชี่ยวชาญในด้านนี้โดยเฉพาะ ซึ่งจากการศึกษาพบว่า กระบวนการสงวนสิทธิ์และขอคืนอากร FTA Form JTEPA นั้น เป็นกระบวนการที่ไม่ซับซ้อน แต่เน้นให้ความสำคัญในเรื่องของเอกสารที่จะต้องมีความสมบูรณ์ ถูกต้อง และครบถ้วน รวมไปถึงการให้ความสำคัญในเรื่องของการสื่อสารระหว่างทางองค์กรกับชิปปิ้งที่ได้ทำการจ้างวานให้กระทำการแทนบริษัท ตั้งแต่การดำเนินศุลกากรขาเข้า ตลอดไปจนถึงการติดต่อฝ่ายขอคืนขอคืนอากร ซึ่งจะเน้นไปที่ความถูกต้องของเอกสารใบขนขาเข้า เนื่องจากเป็นเอกสารที่สำคัญที่ถือว่าเป็นเอกสารหลักในการขออากรคืน โดยต้องถูกต้อง ตรงกับเอกสารที่เกี่ยวข้อง ไม่ผิดไปแม้แต่จุด ขีด เว้นวรรค หรือเคาะเดียว เพราะจะมีผลที่อาจทำให้เกิดความล่าช้า เพิ่มกระบวนการ หรืออาจทำให้บริษัทไม่อาจขอคืนอากรที่สงวนไว้ได้ ซึ่งหลังจากได้ศึกษากระบวนการสงวนสิทธิ์และขอคืนแล้ว ทำให้เราสามารถเข้าใจในกระบวนการมากขึ้น โดยเข้าใจในรายละเอียดแต่ละขั้นตอน รวมถึงจุดสำคัญในขั้นตอนต่างๆที่จะต้องพึงระวังห้ามให้มีความผิดพลาด และสามารถลดระยะเวลาในการทำงานด้านการขอคืนแต่ละชิปเม้นตั้งแต่กระบวนการแรกตลอดถึงกระบวนการสุดท้าย รวมถึงสามารถลดข้อผิดพลาดของการขอคืนภาษีอากรลดลงได้เหลือเพียงไม่เกินร้อยละ10 ของชิปเม้นที่มีการขอคืน FTA form JTEPA ทั้งหมด ทำให้บริษัทได้รับประโยชน์ในการได้คืนภาษีอากรให้กับบริษัทได้อย่างมีประสิทธิภาพ
ระบบสารสนเทศในการจัดส่ง,งานวิจัยนี้มีวัตถุประสงค์เพื่อเพิ่มประสิทธิภาพกระบวนการดำเนินงานของแผนก Documentation & CSR บริษัทสายเรือกรณีศึกษาแห่งหนึ่งในขั้นตอนการแลกเอกสาร Deliver Order (D/O) แบบปกติและแบบอิเล็กทรอนิกส์ (E-D/O) โดยผู้ทำวิจัยเริ่มต้นด้วยการศึกษาข้อมูลของบริษัทและกระบวนการดำเนินงานของแผนก Documentation & CSR โดยใช้แผนผังงาน (Flow Chart) เพื่อให้สามารถมองเห็นภาพรวมของกระบวนการดำเนินงานในปัจจุบันได้อย่างชัดเจน จากนั้นวิเคราะห์หาสาเหตุของปัญหาที่เกิดขึ้นในกระบวนการดำเนินงานด้วยแผนผังแสดงเหตุและผล (Cause and Effect Diagram) สุดท้ายจึงศึกษาหาแนวทางการพัฒนาปรับปรุงและแก้ไขปัญหาที่เกิดขึ้นในกระบวนการดำเนินงานของแผนก Documentation & CSR โดยนำแนวคิดลีน (Lean Management) และหลักการ ECRS มาประยุกต์ใช้ ซึ่งผลลัพธ์ที่คาดการณ์ว่าจะเกิดขึ้นหลังการปฏิบัติตามแนวทางการพัฒนาปรับปรุงกระบวนการดำเนินงานของแผนก Documentation & CSR คือ สามารถลดระยะเวลาการดำเนินงานในขั้นตอนการตรวจสอบระยะเวลา Free Time Demurrage (DEM) ลงได้ ซึ่งส่งผลต่อเนื่องให้ระยะเวลาโดยรวมของกระบวนการดำเนินงานของแผนก Documentation & CSR ในขั้นตอนการแลกเอกสาร D/O แบบปกติและแบบอิเล็กทรอนิกส์ (E-D/O) ลดลง ในด้านความถูกต้องผู้ทำวิจัยคาดการณ์ว่าจะสามารถลดการเกิดความผิดพลาดในขั้นตอนการตรวจสอบระยะเวลา Free Time Demurrage (DEM) และสามารถลดการเกิดความผิดพลาดในขั้นตอนอื่นลงได้อีกด้วย ส่งผลให้กระบวนการดำเนินงานของแผนก Documentation & CSR ในขั้นตอนการแลกเอกสาร D/O แบบปกติและแบบอิเล็กทรอนิกส์ (E-D/O) มีประสิทธิภาพเพิ่มมากขึ้น สามารถยกระดับการให้บริการแก่ลูกค้าให้ดียิ่งขึ้น
การเพิ่มประสิทธิภาพการดำเนินงานในการจัดการคลังสินค้าสำเร็จรูป,"การวิจัยในครั้งนี้ มีวัตถุประสงค์เพื่อเสนอแนวทางการเพิ่มประสิทธิภาพการดำเนินงานในการจัดการคลังสินค้าสำเร็จรูป และเพื่อปรับเปลี่ยนกระบวนการทำงานภายในคลังสินค้าสำเร็จรูป ที่นำไปสู่การลดระยะเวลาในการทำงานให้สามารถตอบสนองความต้องการของลูกค้าได้อย่างถูกต้องและรวดเร็ว ตลอดจนเพื่อศึกษารูปแบบการจัดเก็บสินค้าภายในคลังสินค้าสำเร็จรูปที่เหมาะสม โดยการศึกษาในครั้งนี้ได้ศึกษาข้อมูลกระบวนการดำเนินงานภายในคลังสินค้าสำเร็จรูปที่บริษัทกรณีศึกษาดำเนินการอยู่ด้วยแผนภูมิการไหล (Flow process chart) รวมถึงรวบรวมข้อมูลการจัดเก็บสินค้า และข้อมูลจากการสัมภาษณ์ผู้ปฏิบัติงานที่เกี่ยวข้อง จากนั้นจึงนำมาวิเคราะห์และทำความเข้าใจถึงปัญหาที่เกิดขึ้นด้วยแผนภาพก้างปลา (Fishbone diagram) ภายหลังการวิเคราะห์พบปัญหาหลัก 2 ปัญหาคือปัญหากระบวนการทำงานของพนักงานมีความซ้ำซ้อนกันและปัญหาภายในคลังสินค้าสำเร็จรูปไม่มีการจัดวางที่เหมาะสม ไม่มีการแบ่งกลุ่มสินค้า ทำให้สินค้าปะปนกัน ด้วยเหตุนี้จึงนำหลัก ECRS ซึ่งเป็นแนวคิดที่นำมาใช้เพื่อปรับปรุงกระบวนการทำงานให้มีประสิทธิภาพ และ นำทฤษฎี ABC Analysis มาทำการจัดกลุ่มความสำคัญของสินค้าเพื่อการวางแผนพื้นที่ในการจัดวางต่อไป จากการศึกษาพบว่า กระบวนการดำเนินงานในปัจจุบันมี 11 ขั้นตอน ภายหลังการเสนอให้ใช้หลัก ECRS ในการวิเคราะห์และปรับปรุงกระบวนการดำเนินงาน พบว่ากระบวนการดำเนินงานภายในคลังสินค้าสำเร็จรูปมีความซ้ำซ้อนกัน โดยมีขั้นตอนกระบวนการดำเนินงานที่สามารถรวมกันได้ 2 ขั้นตอน จัดเรียงลำดับการดำเนินงานใหม่ได้ 1 ขั้นตอน และปรับปรุงกระบวนการดำเนินงานได้ 1 ขั้นตอน นอกจากนี้ผู้วิจัยทำการศึกษาการบริหารการจัดเก็บสินค้าภายในคลังสินค้าสำเร็จรูปและทำการแบ่งกลุ่มสินค้าโดยใช้ทฤษฎี ABC Analysis หรือ การวิเคราะห์จัดกลุ่มด้วยระบบ ABC ตามความถี่ในการเคลื่อนไหวหรือการจัดส่ง พบว่า กลุ่มสินค้า A ที่มีความถี่ในการเคลื่อนไหวหรือการจัดส่งและมีมูลค่ารวมสูงสุด จำนวน 86 รายการ คิดเป็นร้อยละ 65.09 กลุ่มสินค้า B ที่มีความถี่ในการเคลื่อนไหวหรือการจัดส่งรวมปานกลาง จำนวน 118 รายการ คิดเป็นร้อยละ 24.94 และกลุ่มสินค้า C ที่มีความถี่ในการเคลื่อนไหวหรือการจัดส่งรวมน้อยสุด จำนวน 140 รายการ คิดเป็นร้อยละ 9.84 จากนั้นจึงนำข้อมูลการแบ่งกลุ่มสินค้าข้างต้นมาออกแบบคลังสินค้าสำเร็จรูปแบบใหม่ ภายหลังการปรับเปลี่ยนกระบวนการดำเนินงานและปรับรูปแบบการจัดเก็บสินค้าสำเร็จรูปภายในคลังสินค้าแบบใหม่ โดยจัดวางสินค้าตามกลุ่มสินค้าที่แบ่ง A,B และ C อีกทั้งยังมีการจัดเตรียมพื้นที่สำหรับวางพาเลทเปล่า, พื้นที่สำหรับวางสินค้าไม่เต็มพาเลทรวมถึงพื้นที่สำหรับสินค้า Dead Stock ผู้วิจัยได้ทำการสุ่มจับเวลาขั้นตอนในกระบวนการดำเนินงานตั้งแต่ขั้นตอนแรกจนถึงขั้นตอนสุดท้าย โดยผลลัพธ์ระยะเวลาที่ได้คือ สามารถลดระยะเวลาการดำเนินงานทั้งหมดจากเดิมก่อนการปรับปรุง คือ 151.38 นาที และระยะเวลาที่ใช้หลังการปรับปรุงโดยคาดการณ์ คือ 123.61 นาที ส่งผลให้ระยะเวลาในการดำเนินงานลดลง 27.77 นาที หรือคิดเป็นร้อยละ 18.34"
การเปรียบเทียบต้นทุนการขนส่งนำเข้าวัตถุดิบจากประเทศเวียดนาม บริษัทผลิตชิ้นส่วนรถยนต์แห่งหนึ่ง,การศึกษาวิจัยเรื่องการเปรียบเทียบต้นทุนการขนส่งนำเข้าวัตถุดิบจากประเทศเวียดนาม มีวัตถุประสงค์เพื่อศึกษาเปรียบเทียบรูปแบบการขนส่งวัตถุดิบจากประเทศเวียดนาม 2 รูปแบบ คือ การขนส่งสินค้าทางเรือและการขนส่งสินค้าทางรถบรรทุก และเพื่อศึกษาหาแนวทางการแก้ปัญหาค่าใช้จ่ายการนำเข้าวัตถุดิบจากประเทศเวียดนาม การศึกษาครั้งนี้ผู้วิจัยได้ทำการศึกษาในรูปแบบการวิจัยเชิงคุณภาพมีการรวบรวมข้อมูลจากบทความ งานวิจัย และเอกสารจากแหล่งข้อมูลต่าง ๆ และสัมภาษณ์พนักงานที่มีประสบการณ์ในการนำเข้าส่งออก โดยจะทำการเปรียบเทียบค่าใช้จ่ายของการขนส่ง 2 รูปแบบ คือ การขนส่งทางเรือและการขนส่งทางรถบรรทุกด้วยตู้คอนเทนเนอร์ขนาด 40 ฟุต เมื่อนำมาเปรียบเทียบพบว่าค่าใช้จ่ายในการนำเข้าวัตถุดิบในเดือนมกราคม ค.ศ. 2022 จำนวน 3 Shipment มีค่าใช้จ่ายในการนำเข้าทางเรือที่ค่อนข้างสูงกว่าการนำเข้าทางรถบรรทุก เนื่องจากการแพร่ระบาดของโรค โควิด-19 ทำให้เกิดการขาดแคลนตู้คอนเทนเนอร์ ส่งผลให้อัตราค่าระวางเรือ (Freight) มีราคาสูงขึ้น ทำให้บริษัทได้รับผลกระทบโดยตรงจากการนำเข้าวัตถุดิบ จึงได้หาแนวทางแก้ไขเพื่อเป็นลดค่าใช้จ่ายการนำเข้า ดังนั้นการนำเข้าวัตถุดิบจากประเทศเวียดนามช่วงเดือนมกราคม ค.ศ. 2022 ทั้ง 3 Shipment จะทำการนำเข้าทางรถบรรทุกเพราะจากการเปรียบเทียบค่าใช้จ่ายมีราคาที่ถูกกว่าการนำเข้าทางเรือ ส่วนการนำเข้ารอบอื่น ๆ จะใช้การนำเข้าทางเรือปกติเพราะค่าระวางเรือมีแนวโน้มลดลงอย่างต่อเนื่องทำให้ค่าใช้การนำเข้าวัตถุดิบทางเรือลดลงตามไปด้วย
กรณีศึกษาปัจจัยเชิงสาเหตุของความล่าช้าหรือไม่เป็นไปตามแผนการผลิตที่วางไว้,งานวิจัยนี้เป็นการศึกษาเพื่อหาสาเหตุของปัญหาความล่าช้าหรือไม่เป็นไปตามแผนกระบวนการผลิตที่วางไว้ทำให้กระบวนการผลิตไม่ได้ประสิทธิภาพมากพอ กรณีศึกษา โดยมีวัตถุประสงค์เพื่อเสนอแนะหาแนวทางการแก้ไขหรือลดปัญหาความล่าช้าหรือไม่เป็นไปตามแผนการผลิตที่วางไว้ ผู้วิจัยได้ทำการศึกษาและหาแนวทางการแก้ไขปัญหาโดยการศึกษากระบวนการวางแผนการผลิตและสาเหตุของการปรับ-ลดแผนเพื่อนำเป็นวิเคราะห์หาสาเหตุของความล่าช้าหรือไม่เป็นไปตามแผนที่วางไว้ โดยใช้แผนผังก้างปลา และ Why-Why Analysis เป็นเครื่องมือในการศึกษา จากการศึกษาสาเหตุของปัญหาความล่าช้าหรือไม่เป็นไปตามแผนที่วางไว้ด้วยการวิเคราะห์โดยแผนผังก้างปลาทราบว่าสาเหตุที่ส่งผลมากที่สุดคือ วัตถุดิบ (Materials) และ เครื่องจักร (Machine) ในส่วนของวัตถุดิบคือการรอวัตถุดิบที่มาล่าช้าเนื่องจากกำหนดการมีการคลาดเคลื่อนและการสั่งวัตถุดิบผิด ส่วนของเครื่องจักรคือเครื่องจักรเสียบ่อยครั้งและมีการปรับปรุงบำรุงเครื่องจักร ณ ช่วงเวลาที่มีการผลิต ดังนั้นทั้งสองสาเหตุจึงส่งผลทำให้เกิดกระบวนการผลิตมีความล่าช้ากว่าที่ได้วางแผนไว้ ทางผู้วิจัยจึงสรุปข้อเสนอแนะที่ได้จากการวิจัย คือ ฝ่ายบำรุงรักษาควรทำการตรวจสอบเครื่องจักรก่อนฝ่ายผลิตทำการผลิตทุกครั้งเพื่อทำการซ่อมแซมได้ทันหรือใช้เวลาน้อยและมีการปรับตั้งค่าเครื่องจักรให้ถูกต้องเสมอ ส่วนของวัตถุดิบควรทำการวางแผนและตรวจการสั่งซื้อจาก Supplier ให้ถูกต้องเพื่อลดข้อผิดพลาด
การเพิ่มประสิทธิภาพการจัดการคลังวัตถุดิบด้วยเทคโนโลยีบาร์โค้ด,การศึกษาวิจัยนี้มีวัตถุประสงค์ เพื่อศึกษาแนวทางในการพัฒนาและปรับปรุงแก้ไขประสิทธิภาพการจัดการคลังวัตถุดิบด้วยเทคโนโลยีบาร์โค้ด ในกระบวนการรับเข้าวัตถุดิบเพื่อให้การทำงานมีประสิทธิภาพมากขึ้น ผู้ศึกษาได้ทำการสัมภาษณ์ สังเกตุการณ์และลงมือปฏิบัติงานจริง ทำการเก็บรวมรวมข้อมูลขั้นตอนการทำงานและวิเคราะห์หาสาเหตุของปัญหาด้วยแผนผังก้างปลาและเก็บรวมรวมเวลาขั้นตอนการปฏิบัติงาน การวิเคราะห์การปฏิบัติงานใช้เวลาของวิจัยอื่นมาอ้างอิง โดยผลของการปรับปรุงประสิทธิภาพการจัดการคลังวัตถุดิบด้วยเทคโนโลยีบาร์โค้ดพบว่าระยะเวลาการรับวัตถุดิบเข้าโรงงานก่อนปรับปรุงประสิทธิภาพการจัดการจัดการคลังวัตถุดิบโดยใช้ระบบ Manual ใช้ระยะเวลาเฉลี่ยอยู่ที่ 28.69 นาที แต่หลังจากนำระบบ Barcode เข้ามาจะใช้ระยะเวลาการรับวัตถุดิบเข้าโรงงาน ใช้ระยะเวลาเฉลี่ยอยู่ที่ 12.19 ซึ่งระยะเวลาลดลงเฉลี่ย 16.50 นาที ซึ่งจะเห็นได้ว่าการนำเทคโนโลยีบาร์โค้ดเข้ามาใช้นั้น ช่วยลดขั้นตอนกระบวนการทำงานให้สั้นลง ช่วยให้การทำงานเป็นไปได้ง่ายขึ้น ทำให้เกิดความรวดเร็วและช่วยลดเวลาในการปฏิบัติงานลงทำให้สามารถทำงานได้มีประสิทธิภาพมากขึ้น
การจัดคลังสินค้าด้วย Fast-Slow Moving,งานวิจัยเรื่อง การจัดคลังสินค้าด้วย Fast-Slow Moving กรณีศึกษา มีวัตถุประสงค์เพื่อศึกษาการประยุกต์ใช้เทคนิค Fast-Slow Moving ในการปรับปรุงประสิทธิภาพการจัดการคลังสินค้าของ ซึ่งผู้วิจัยได้ศึกษากระบวนการทำงาน ตั้งแต่การรับสินค้าจนถึงกระบวนการหยิบสินค้า และค้นหาสาเหตุของปัญหาโดยการสอบถามพนักงานคลังสินค้าและใช้แผนผังก้างปลาในการวิเคราะห์ปัญหา จากการวิเคราะห์พบว่าปัญหาที่เกิดขึ้นเกิดจากการที่สินค้าถูกจัดเก็บแบบกระจาย สินค้าบางพาร์ทถูกจัดเก็บไว้ใน Location ที่ห่างกัน และเวลาหยิบสินค้าระบบไม่ได้จับที่ FIFO แต่จับตาม Location ทำให้พนักงานต้องขับรถวนหาสินค้าเพื่อที่จะหยิบสินค้าตาม FIFO จึงเกิดความล่าช้าในการหยิบสินค้าและพนักงานทำงานได้ยาก งานวิจัยนี้จึงได้นำหลัก Fast-Slow Moving มาใช้เพื่อเพิ่มประสิทธิภาพคลังสินค้าให้พนักงานสามารถทำงานให้เร็วและง่ายขึ้น โดยการคำนวณหาพื้นที่ที่เหมาะสมในการจัดเก็บให้กับสินค้าแต่ละพาร์ทตามยอดขาย ผลการวิจัยพบว่า การคำนวณหาพื้นที่ที่เหมาะสมในการจัดเก็บใหม่นั้น ทำให้พนักงานสามารถหยิบสินค้าตาม FIFO ได้ง่ายขึ้น เนื่องจากสินค้าถูกจัดวางในพื้นที่บริเวณใกล้เคียงกัน เมื่อพนักงานมาหยิบสินค้าจะสามารถมองเห็นได้ว่าสินค้าชิ้นใดที่เข้ามาก่อน-หลัง ไม่ต้องวนรถเพื่อหา FIFO และยังสามารถลดระยะทางในการเดินทางหยิบสินค้าได้ด้วย นอกจากนี้ยังสามารถลดพื้นที่ที่ใช้ในการจัดเก็บลงได้ จากเดิมต้องใช้พื้นที่ 324 Location ในการจัดเก็บสินค้ากลุ่มนี้ แต่ถ้าหากปรับปรุงจะใช้พื้นที่จัดเก็บเพียง 180 Location ซึ่งสามารถประหยัดพื้นที่ลงได้ 144 Location
หนังสือยินยอมชดใช้ค่าเสียหายกับการส่งมอบสินค้า ณ ท่าเรือปลายทาง โดยปราศจากการเวนคืนต้นฉบับใบตราส่ง,"งานวิจัยนี้เป็นการศึกษาหนังสือยินยอมชดใช้ค่าเสียหาย (LOI) กรณีส่งมอบสินค้า ณ ท่าเรือปลายทางโดยปราศจากการเวนคืนต้นฉบับใบตราส่ง เพื่อทำความเข้าใจลักษณะ ข้อจำกัด และวิเคราะห์ผลทางกฎหมายของเอกสารดังกล่าวและเสนอแนวทางในการปรับปรุงข้อกฎหมายที่เกี่ยวข้องต่อไป โดยทำการศึกษาจากการรวบรวมตัวบทกฎหมาย ข้อมูลจากหนังสือ บทความ และเอกสารที่เกี่ยวข้อง ตลอดจนรายงานการวิจัยของไทยและของต่างประเทศ จากการศึกษาพบว่า ในทางทฤษฎีได้กำหนดให้ผู้รับตราส่งจะต้องนำใบตราส่งไปเวนคืนให้แก่ผู้ขนส่งก่อน ผู้ขนส่งจึงจะยินยอมส่งมอบสินค้าให้แก่ผู้รับตราส่ง แต่ในทางปฏิบัตินั้น ใบตราส่งมักมาถึงมือผู้รับตราส่งล่าช้ากว่าเรือสินค้าด้วยสาเหตุหลายประการ ก่อให้เกิดความเสียหายต่อผู้รับตราส่ง ในปัจจุบัน The International Group of P&I Clubs ได้เล็งเห็นถึงข้อขัดข้องในทางปฏิบัติดังกล่าว จึงได้จัดทำหนังสือยินยอมชดใช้ค่าเสียหาย (LOI) แบบฟอร์มมาตรฐาน (Standard-form Letter of Indemnity) ขึ้น คือ แบบฟอร์มที่ออกโดยผู้ส่งของ และแบบฟอร์มที่ธนาคารเข้ามาเป็นผู้รับรอง แม้ว่าจะมีการใช้หนังสือยินยอมชดใช้ค่าเสียหาย (LOI) กันอย่างแพร่หลาย แต่อนุสัญญาระหว่างประเทศที่เกี่ยวข้องกับการรับขนของทางทะเลในปัจจุบันอันได้แก่ Hague Rules, Hague-Visby Rules และ Hamburg Rules นั้น ไม่ได้มีการบัญญัติถึงผลของ หนังสือยินยอมชดใช้ค่าเสียหาย (LOI)ไว้โดยตรง ไม่ได้ชี้ชัดว่าเป็นสิทธิของผู้รับตราส่ง ทำให้การรับเอกสารประกันแทนใบตราส่งเป็นเพียงความกรุณาของผู้ขนส่งเท่านั้น สำหรับประเทศไทยกฎหมายที่บัญญัติเกี่ยวกับการรับขนทางทะเล คือ พระราชบัญญัติการรับขนของทางทะเล พ.ศ. 2534 ซึ่งได้รับรองสิทธิให้ผู้รับตราส่งสามารถให้ประกันแทนใบตราส่งในการรับสินค้าได้ เพียงแต่ยังขาดรายละเอียดในส่วนของผู้ที่สามารถให้ประกันตามสมควร ซึ่งอาจเป็นช่องว่างทำให้ผู้ขนส่งปฏิเสธการส่งมอบสินค้าได้ ดังนั้นจึงมีการให้ธนาคารเข้ามามีส่วนผูกพันเป็นผู้ร่วมประกันอีกคนหนึ่ง แต่เนื่องด้วยการค้ำประกันระหว่างประเทศมักมีข้อกำหนดให้ธนาคารทำสัญญาค้ำประกันแบบไม่กำหนดระยะเวลา ซึ่งข้อตกลงดังกล่าวขัดกับกฎหมายข้อหนึ่งในประมวลกฎหมายแพ่งและพาณิชย์ ซึ่งกล่าวว่าการออกหนังสือค้ำประกันหนี้ในอนาคตหรือหนี้มีเงื่อนไขต้องระบุระยะเวลาในการก่อหนี้ที่ค้ำประกันไว้ด้วย จึงเป็นข้อสงสัยว่าหากธนาคารได้ชำระหนี้ให้กับเจ้าหนี้เพื่อเป็นการรักษาความน่าเชื่อถือและเป็นการปฏิบัติตามข้อตกลงแล้ว ธนาคารจะมีสิทธิที่จะไล่เบี้ยเอาจากลูกหนี้มากน้อยเพียงใด อย่างไรก็ตาม ธนาคารก็ได้มีการกำหนดเป็นข้อตกลงในการชำระเงินเพื่อป้องกันการชำระหนี้ของผู้รับตราส่งด้วยเช่นกัน"
การศึกษาการจัดการคลังสินค้าบน Selective rack เพื่อเสนอแนวทางเพิ่มให้เกิดประสิทธิภาพสูงสุด,รายงานเรื่อง การศึกษาการจัดการคลังสินค้าบน Selective rack เพื่อเสนอแนวทางเพิ่มให้เกิดประสิทธิภาพสูงสุด กรณีศึกษาบริษัท มีขึ้นเพื่อศึกษารูปแบบของ Selective rack ศึกษาลักษณะของคลังสินค้าที่ใช้งาน Selective rack และเพื่อเสนอแนวทางในการเพิ่มประสิทธิภาพคลังสินค้าของบริษัท เนื่องจากพบปัญหาพื้นที่ภายในคลังไม่เพียงพอต่อการใช้งาน ปัญหาการเคลื่อนย้ายพาเลท (ทั้ง FG และ RM ) บ่อย ๆ ปัญหาการจัดวางพาเลทไม่ให้เนื้องานปะปนกันและเกิดการสับสนในประเภทสินค้าและ LOT การผลิต จากการศึกษาพบว่าวิธีการแก้ปัญหาคือการปรับปรุงชั้นวางให้สามารถเคลื่อนที่ได้แบบ Mobile selective rack ซึ่งจะมีพื้นที่ในการจัดเก็บสินค้าเพิ่มมากขึ้น และยังมีการนำระบบ Automate palate shuttle เข้ามาช่วยในคลังสินค้าด้วย ซึ่งระบบนี้นอกจากจะทำให้เพิ่มพื้นที่ในการจัดเก็บสินค้าแล้ว ยังช่วยลดอุบัติเหตุการเฉี่ยวชนระหว่างรถยกและชั้นวางสินค้าได้อีกด้วย
ระเบียบปฏิบัติงาน สำหรับสินค้าประเภท Non-Stock (Procedure Manual : Non-Stock Item),โครงงานการปฏิบัติสหกิจศึกษาฉบับนี้มีวัตถุประสงค์เพื่อ (1) ศึกษาขั้นตอนการปฏิบัติงานสำหรับสินค้าประเภท Non-Stock ภายในแผนกจัดซื้อจัดหา (Procurement and Purchasing) ของบริษัทกรณีศึกษา คือ (2) สร้างระเบียบปฏิบัติงาน สำหรับกระบวนการจัดซื้อสินค้าประเภทที่ไม่อยู่ในระบบคลังสินค้า (Non-Stock Item) ขึ้นมาใหม่ โดยระบุและอธิบายขั้นตอนการปฏิบัติงานอย่างละเอียด และคาดหวังให้ผู้อ่าน ได้แก่ ทุกคนที่มีความเกี่ยวข้องในกระบวนการจัดซื้อสินค้าประเภท Non-Stock สามารถเรียนรู้ เข้าใจถึงระเบียบปฏิบัติของแต่ละขั้นตอนและปฏิบัติงานได้อย่างถูกต้อง เป็นระเบียบเดียวกัน ซึ่งสุดท้ายแล้วจะมีการวัดประสิทธิภาพของระเบียบปฏิบัติงานที่จัดทำขึ้นด้วยผลแบบทดสอบความรู้ความเข้าใจก่อนและหลังการอ่านเอกสารดังกล่าวว่า มีประสิทธิภาพในการสร้างความรู้ความเข้าใจให้กับผู้อ่านได้หรือไม่ มากน้อยเพียงใด จากผลการวัดประสิทธิภาพด้วยแบบทดสอบ พบว่า หลังจากที่ผู้ตอบแบบทดสอบทั้งหมดได้อ่านเอกสารระเบียบปฏิบัติงานที่จัดทำขึ้น ทุกคนต่างได้รับคะแนนในแบบทดสอบหลังอ่านมากกว่าแบบทดสอบก่อนอ่านอย่างเห็นได้ชัด และเมื่อเปรียบเทียบคะแนนเฉลี่ยจากทั้งสองแบบทดสอบ คะแนนของแบบทดสอบหลังอ่านนั้นมากกว่าคะแนนก่อนอ่านมากถึง 223 เปอร์เซ็นต์
การเพิ่มประสิทธิภาพการทำงานในกระบวนการจัดการเอกสารขาเข้าทางอากาศ,การวิจัยนี้มีวัตถุประสงค์เพื่อศึกษาปัญหาและอุปสรรคในกระบวนการจัดการด้านเอกสารขาเข้าทางอากาศของบริษัทกรณีศึกษา และเพื่อหาแนวทางการเพิ่มประสิทธิภาพในกระบวนการจัดการด้านเอกสาร โดยในการศึกษานี้ได้ใช้แผนผังก้างปลา (Fishbone diagram) เป็นเครื่องมือในการวิเคราะห์ปัญหาที่เป็นอุปสรรคที่ทำให้กระบวนการเดินเอกสารเกิดความล่าช้าและข้อผิดพลาดในการปฏิบัติงาน พบว่าปัญหาเกิดจากการทำงานไม่เป็นระบบ ไม่มีการตรวจสอบ และเกิดจากความผิดพลาดของพนักงาน(Human errors) จากนั้นนำหลักการ E-C-R-S มาเป็นแนวทางในการเพิ่มประสิทธิภาพกระบวนการจัดการด้านเอกสารและนำเสนอวิธีการเพิ่มประสิทธิภาพในกระบวนการจัดการด้านเอกสารขาเข้าทางอากาศ ผลจากการวิจัย ได้นำเสนอกระบวนการการทำงานที่เป็นระบบมากขึ้น มีการตรวจสอบ และสร้างความยืดหยุ่นในการปฏิบัติงาน ช่วยลดความผิดพลาดและความล่าช้า
การเพิ่มประสิทธิภาพการจัดการคลังสินค้าและสินค้าคงคลัง,"งานวิจัยนี้มีวัตถุประสงค์ (1) เพื่อศึกษาขั้นตอนการดำเนินงานด้านการจัดงานขายของแผนก Production control ของบริษัท (2) เพื่อลดระยะเวลาในการค้นหาสินค้า (3) เพื่อทำให้ทราบถึงตำแหน่งของสินค้าและลดความคลาดเคลื่อนของจำนวนสินค้าระหว่างสินค้าคงคลังจริงและจำนวนสินค้าในระบบคอมพิวเตอร์ ผู้วิจัยได้ทำการวิเคราะห์หาสาเหตุของปัญหาโดยใช้หลักการ Why-Why Analysis จากนั้นนำเสนอแนวทางการแก้ไขปัญหา 4 ประการ ได้แก่ การจัดทำป้ายชี้ตำแหน่งการจัดเก็บและระบุตำแหน่งการจัดเก็บสินค้า การจัดทำใบบันทึกยอดงาน FG (Finished Goods) หรือ Stock Card การนำหลักการหยิบสินค้าและการจัดสินค้าคงคลัง ระบบเข้าก่อนออกก่อน (First In, First Out) หรือที่เรียกกันว่า FIFO มาปรับใช้ การนำทฤษฎีหลักการ 5ส มาปรับใช้กับคลังสินค้าและรูปแบบการปฏิบัติงานของพนักงาน ผลการวิจัยพบว่าเมื่อทำการปรับปรุงประสิทธิภาพตามแนวทางการแก้ไขปัญหา 4 ประการแล้วนั้น ผู้วิจัยได้ทำการวัดผลด้วยการเปรียบเทียบเวลาการค้นหาสินค้าก่อนและหลังการปรับปรุงประสิทธิภาพ โดยเปรียบเทียบ 2 รอบเวลาการส่งสินค้า คือ รอบเวลา 16:00 - 17:00 น. และ รอบเวลา 23:00 - 24:00 น. พบว่า รอบเวลา 16:00 - 17:00 น. เวลาเฉลี่ยที่ใช้ในการค้นหาสินค้าต่อรายการสินค้าเท่ากับ 37.27นาที จากเดิม 66.10 นาที ลดลง 28.83 นาที เวลาที่ลดลงคิดเป็นร้อยละ 43.62 และรอบเวลา 23:00 - 24:00 น. พบว่าเวลาเฉลี่ยที่ใช้ในการค้นหาสินค้าต่อรายการสินค้าเท่ากับ 44.82 นาที จากเดิม 90.83 นาที ลดลง 46.01 นาที เวลาที่ลดลงคิดเป็น ร้อยละ 50.66"
การประยุกต์ใช้เทคโนโลยี Robotic Process Automation โปรแกรม Power Automate เพื่อลดขั้นตอนในการทำงานของพนักงานตำแหน่ง FTA Staff Section BOI แผนก MP&L,"รายงานการปฏิบัติสหกิจศึกษาเรื่อง “การประยุกต์ใช้เทคโนโลยี Robotic Process Automation โปรแกรม Power Automate เพื่อลดขั้นตอนในการทำงานของพนักงานตำแหน่ง FTA Staff Section BOI แผนก MP&L” มีวัตถุประสงค์เพื่อลดขั้นตอนการทำงานของพนักงานตำแหน่ง FTA Staff โดยการเขียนโค้ด (Coding) โปรแกรม Power Automate เพื่อให้โปรแกรมทำงานในขั้นตอนการประทับตรายางบริษัทลงในเอกสารใบ Invoice, Packing List, B/L และ COO แทนการทำงานแบบ Manual ของพนักงานโดยเริ่มจากเขียน Flowchart การประทับตรายางแบบ Manual และเขียนโค้ดโปรแกรม Power Automate ตาม Flowchart ที่เขียนไว้เพื่อให้ง่ายต่อการเขียนโค้ด (Coding) หลังจากนั้นจึงทดสอบการทำงานของโปรแกรมโดยเตรียมไฟล์เอกสารแบบคละจำนวนหน้าเพื่อให้ครอบคลุมกับการทำงานของโปรแกรมมากที่สุด เมื่อพบข้อบกพร่องหรือโปรแกรมไม่สามารถรันตามโค้ดที่เขียนไว้ได้ก็จะทำการแก้ไขโค้ดเพื่อให้โปรแกรมสามารถทำงานได้แบบสมบูรณ์ที่สุด จากผลการทดสอบการใช้งานโปรแกรม Power Automate หลังจากเขียนโค้ด (Coding) เสร็จแล้ว ผู้วิจัยพบว่าการทำงานของโปรแกรมจะใช้ระยะเวลาที่มากกว่าการทำงานแบบ Manual ของพนักงาน แต่การใช้โปรแกรมในการทำงานนั้นสามารถลดขั้นตอนการประทับตรายางบริษัทลงในเอกสารได้ ส่งผลให้พนักงานตำแหน่ง FTA Staff ลดขั้นตอนในการทำงานได้และบริษัทยังสามารถลดต้นทุนค่าแรงของพนักงานลงได้อีกด้วย ทางผู้วิจัยเสนอแนวทางในการเพิ่มประสิทธิภาพในการทำงานของโปรแกรม Power Automate โดยการที่ถ้าพบเจอเงื่อนไขใหม่ๆจากการอ่าน OCR ของโปรแกรมให้เพิ่มเงื่อนไขเพื่อให้โปรแกรมสามารถทำงานในขั้นตอนประทับตรายางได้สมบูรณ์ครบถ้วนทุกไฟล์มากที่สุด"
การเพิ่มประสิทธิภาพขั้นตอนการนับสต็อกและเบิกจ่ายวัตถุดิบประเภท Support Packing,บทคัดย่อการวิจัยนี้มีจุดประสงค์เพื่อศึกษาขั้นตอนการนับสต็อกและการเบิกจ่ายรวมทั้งการเปรียบเทียบจำนวนขั้นตอนและระยะเวลาการนับสต็อกและเบิกจ่ายวัตถุดิบประเภท Support Packing หลังจากที่มีการนำเสนอแนวทางปรับปรุงแก้ไขเพื่อเป็นการเพิ่มประสิทธิภาพในการบวนการทำงานโดยเริ่มศึกษาขั้นตอนการดำเนินงานในกิจกรรมต่างๆของการนับสต็อกและการเบิกจ่ายวัตถุดิบ แล้วทำการเขียนแผนภูมิกระบวนการไหล (Process Flowchart) เพื่อหาปัญหาในแต่ละขั้นตอนได้อย่างชัดเจนมากขึ้น แล้วใช้หลักการ ECRS มาช่วยแก้ไขปัญหาลดความสูญเปล่าที่เกิดขึ้นและทำให้การดำเนินงานง่ายมากขึ้น จากการดำเนินงานวิจัยพบว่า ปัญหาที่ส่งผลต่อประสิทธิภาพการนับสต็อกและการเบิกจ่ายวัตถุดิบ คือ ความล่าช้าเป็นหลัก โดยพบว่าสาเหตุของความล่าช้าประกอบด้วย 1. การไม่ติดป้ายชี้บ่งในบริเวณขอบเขตของวัตถุดิบหรือติดแต่ป้ายไม่ชัดเจน ชำรุด ซีด มองเห็นไม่ชัดเจน 2. การทำงานซ้ำซ้อนทำให้เกิดความสูญเปล่า 3. ไม่ลำดับความสำคัญในการทำงาน
การเพิ่มประสิทธิภาพคลังสินค้าและลดกระบวนการทำงานของพนักงาน,งานวิจัยครั้งนี้มีวัตถุประสงค์เพื่อศึกษา 1) เพื่อศึกษาขั้นตอนการดำเนินงานภายในคลังสินค้าของบริษัทกรณีศึกษา 2) เพื่อศึกษาแนวทางในการปรับปรุงประสิทธิภาพขั้นตอนการดำเนินงานภายในคลังสินค้า โดยมีการเก็บรวบรวมข้อมูลจากการสอบถามพนักงานและการสังเกต ผลการศึกษาพบว่า การใช้เทคนิค 5W1H (Analytical Thinking with 5W1H) และ Cause and Effect Diagram ในการศึกษาปัญหาเรื่องพื้นที่ภายในคลังสินค้า และกระบวนการทำงานบรรจุกระจก ใช้แผนภูมิการไหล (Flow Process Chart) ในการพิจารณาขั้นตอนการทำงานที่มีความซ้ำซ้อน ไม่มีประสิทธิภาพ และนำแนวคิด ลีน (Lean) แนวคิดไคเซ็น (Kaizen) มาประยุกต์ใช้เพื่อลดความสูญเปล่า พบว่า ในการปรับปรุงทำให้มีพื้นที่ในการจัดเก็บกล่องสินค้าเตรียมส่งออกเพิ่มขึ้นร้อยละ 17.2 สามารถลดพื้นที่ในการจัดเก็บวัตถุดิบให้ใช้พื้นที่น้อยลงร้อยละ 6.9 ลดพื้นที่จัดเก็บงานระหว่างทำร้อยละ 6.9 และกำจัดอุปกรณ์สำนักงานที่ชำรุดออกจากพื้นที่จัดเก็บกล่องสินค้าและการปรับปรุงกระบวนการทำงานของพนักงานบรรจุกระจกสามารถลดการเคลื่อนไหวที่ไม่จำเป็นได้ถึง 207 ก้าว คิดเป็นร้อยละ เท่ากับ ร้อยละ 64.68 จากเดิม และสามารถลดเวลานำได้ 239 วินาที หรือประมาณ 4 นาที คิดเป็นร้อยละ เท่ากับ 21.28 จากเดิม
การปรับปรุงประสิทธิภาพกระบวนการทำงานของ Order Management และ Logistics,"การศึกษาครั้งนี้มีวัตถุประสงค์เพื่อศึกษากระบวนการทำงานของ Order Management และ Logistics, วิเคราะห์หาสาเหตุของความสูญเปล่าที่เกิดขึ้นในกระบวนการทำงานของ Order Management และ Logistics และศึกษาหาแนวทางการเพิ่มประสิทธิภาพในกระบวนการทำงานของ Order Management และ Logistics โดยศึกษากระบวนการทำงานตั้งแต่ขั้นตอนการรับใบคำสั่งซื้อ (Purchase Order : PO) จากฝ่ายลูกค้าสัมพันธ์ยุโรป (Customer Service EU) จนถึงขั้นตอนการส่งออกผลิตภัณฑ์ให้กับลูกค้าปลายทาง ซึ่งใช้แผนภาพกระบวนการไหล (Flow Process Chart) เพื่อวิเคราะห์กระบวนการทำงานในปัจจุบันและนำมาวิเคราะห์ด้วยหลัก 5W1H ร่วมกับการวิเคราะห์กิจกรรมการปฏิบัติงาน ได้แก่ กิจกรรมที่มีมูลค่าเพิ่ม (Value Added Activities : VA), กิจกรรมที่ไม่มีมูลค่าเพิ่ม (Non Value Added Activities : NVA) และกิจกรรมที่จำเป็นแต่ไม่มีมูลค่าเพิ่ม (Necessary but Non Value Added Activities : NNVA) เพื่อหากิจกรรมความสูญเปล่า และใช้หลักการ ECRS มาเป็นเครื่องมือในการหาแนวทางการแก้ปัญหาในการลดความสูญเปล่า จากผลการวิจัย พบปัญหาในขั้นตอนการรับใบคำสั่งซื้อ (Purchase Order : PO) ตรวจพบรายละเอียดข้อมูลด้านโลจิสติกส์ไม่ชัดเจน มีสาเหตุมาจากการไม่มีมาตรฐานในการทำงาน เนื่องจากพนักงานในฝ่ายลูกค้าสัมพันธ์ยุโรปมีหลายคนและมีรูปแบบวิธีการทำงานที่แตกต่างกัน จึงทำให้พนักงานแผนก Supply Chain ต้องส่งอีเมลกลับไปถามฝ่ายลูกค้าสัมพันธ์ยุโรป เกิดการรอคอยการตอบกลับของพนักงาน Supply Chain เนื่องจากมีไทม์โซน (Time zone) เวลาในการทำงานแตกต่างกัน จึงมีการปรับเปลี่ยนวิธีการทำงานให้ง่ายขึ้น (Simplify) โดยการทำคำแนะนำ (Instruction) ในการระบุข้อมูลทางด้านโลจิสติกส์ (Logistics Note) เพื่อให้รูปแบบของข้อมูลทางด้านโลจิสจิกส์เป็นไปในทิศทางเดียวกัน ทำให้สามารถเพิ่มประสิทธิภาพในขั้นตอนการรับใบคำสั่งซื้อ กำจัดกิจกรรมความสูญเปล่า และช่วยให้พนักงาน Supply Chain สามารถดำเนินงานได้ง่ายขึ้น ซึ่งจากแผนภาพกระบวนการไหล (Flow Process Chart) ก่อนการปรับปรุง ขั้นตอนการรับใบคำสั่งซื้อมีกิจกรรมทั้งหมด 7 กิจกรรม และหลังจากการปรับเปลี่ยนวิธีการทำงานสามารถลดกิจกรรมของขั้นตอนการรับใบคำสั่งซื้อลงเหลือ 4 กิจกรรม ซึ่งสามารถลดกิจกรรมทั้งหมดลงได้ 3 กิจกรรม"
การปรับปรุงประสิทธิภาพตำแหน่งการจัดวางชิ้นส่วนในคลังสินค้า,"รายงานการปฏิบัติสหกิจศึกษาเรื่อง การปรับปรุงประสิทธิภาพตำแหน่งการจัดวางชิ้นส่วนในคลังสินค้า มีวัตถุประสงค์เพื่อเสนอแนวทางการเพิ่มประสิทธิภาพการดำเนินงานในการจัดการคลังสินค้า ศึกษาและเรียนรู้การจัดวางพื้นที่ตำแหน่งการจัดวางภายในคลังสินค้า และเปรียบเทียบผลการปรับปรุงตำแหน่งการจัดวางสินค้าในคลังสินค้า โดยการศึกษาในครั้งนี้ผู้วิจัยได้ทำการรวบรวมข้อมูล Requirement Order ย้อนหลัง 3 เดือนตั้งแต่เดือน ตุลาคม-ธันวาคม พ.ศ.2565 เพื่อนำข้อมูลชิ้นส่วนที่ใช้ภายในคลังสินค้าหลักนำมาวิเคราะห์ด้วยเครื่องมือ ABC Analysis เพื่อหาชิ้นส่วนกลุ่ม A แล้วนำมาวิเคราะห์หากฎความสัมพันธ์ Association Rule หาความสัมพันธ์การหยิบชิ้นส่วนเป็นคู่ที่มีโอกาสหยิบพร้อมกัน นำข้อมูลที่ได้มาทำการปรับปรุงตำแหน่งการจัดวางชิ้นส่วนภายในคลังสินค้าหลัก(IN10) เพื่อเพิ่มประสิทธิภาพกระบวนการหยิบสินค้าของพนักงานปฏิบัติการภายในคลังสินค้า ทำให้มีอัตราระยะทางการเดินที่ลดลงโดยทำการเปรียบเทียบระยะทางก่อนและหลังทำการปรับปรุงการจัดตำแหน่งชิ้นส่วน จากผลการศึกษาพบว่าชิ้นส่วนทั้งหมดที่อยู่ในกลุ่ม A 144 ชนิด นำมาหาความสัมพันธ์ Association Rule ด้วยโปรแกรม Orange ได้ผลลัพธ์ชิ้นส่วนทั้งหมด 22 ชนิด หลังจากทำการปรับปรุงส่งผลให้ระยะทางในการหยิบชิ้นส่วนลดลง244,537.30 เมตร มีอัตราการเดินลดลง 56% ซึ่งส่งผลโดยตรงกับเวลาและต้นทุนในการผลิต นอกจากนี้เมื่อพิจารณาการจัดวางชิ้นส่วนทั้งหมดภายในคลังสินค้าหลัก 726 ชนิดโดยการจัดวางตำแหน่งของชิ้นส่วนตามความทีในการหยิบใช้งานที่ได้จากการแบ่งกลุ่ม ABC Analysis จากผล พบว่าก่อนการปรับปรุงพนักงานหยิบชิ้นส่วน มีระยะทางในการเดินหยิบชิ้นส่วนทั้งสิ้น 1,436,537.40 เมตร หลังการปรับปรุงใช้ระยะทาง 791,398.90 เมตร เมื่อนำมาเปรียบเทียบระยะทางแล้วพบว่าระยะทางหลังการปรับปรุงลดลง 645,138.50 เมตร มีอัตราการเดินที่ลดลงคิดเป็น 45% จากการเดินหยิบชิ้นส่วนทั้งหมด"
การเพิ่มประสิทธิภาพการบรรจุสินค้าตู้คอนเทรนเนอร์,งานวิจัยนี้มีวัตถุประสงค์เพื่อศึกษาปัญหา และหาแนวทางการแก้ไขปัญหาที่เกิดขึ้นในกระบวนการโหลดสินค้าเข้าตู้คอนเทรนเนอร์ที่ใช้ระยะเวลานานเพื่อเพิ่มประสิทธิภาพในการบรรจุสินค้าตู้คอนเทรนเนอร์ ผู้วิจัยได้ทำการศึกษาข้อมูลโดยการสังเกตกระบวนการทำงาน สอบถามพนักงานที่เกี่ยวข้องโดยตรง และศึกษาจากเอกสารการบันทึกข้อมูลต่างๆที่เกี่ยวข้องของบริษัท นำมาวิเคราะห์ปัญหา และสาเหตุ โดยใช้แผนผัง Flowchart ในการสรุปข้อมูลกระบวนการทำงานของบริษัทก่อนการแก้ไขปัญหาเพื่อให้สามารถเข้าใจได้ง่ายและใช้แผนผังก้างปลา (Fish Bone Daigram) ในการวิเคราะห์ปัญหา เพื่อหาสาเหตุที่ทำให้เกิดปัญหา พบว่า สาเหตุหลักมีทั้งหมด 4 สาเหตุ ได้แก่ (1) การโหลดสินค้าแบบ Floor Load (2) การจ้างแรงงาน Outsource (3) การใช้แรงงานในการยกสินค้า (4) อันตรายที่อาจจะเกิดจากการยกสินค้า จากสาเหตุดังกล่าวผู้วิจัยได้หาแนวทางในการแก้ไข โดยการเปลี่ยนรูปแบบการโหลดสินค้าแบบเดิมเป็นการโหลดสินค้ารูปแบบการใช้สลิปชีท ซึ่งสามารถช่วยแก้ไขสาเหตุของปัญหาได้ครบทุกสาเหตุดังนี้ การโหลดแบบสลิปชีทสามารถช่วยลดการแจ้งแรงงาน Outsource ซึ่งสามารถช่วยลดอันตรายที่อาจจะเกิดขึ้นในการยกสินค้าได้เพราะสลิปชีทในการลำเลียงสินค้า เพื่อทดแทนการใช้พาเลท และประหยัดพื้นที่ภายในตู้คอนเทรนเนอร์มากกว่าการใช้พาเลท จากการนำเสนอแนวทางในการแก้ไขปัญหาด้วยการใช้การโหลดสินค้าแบบสลิปชีท ผู้วิจัยได้นำแนวทางการแก้ปัญหาไปทดลองปฎิบัติจริง 3 ครั้ง พบว่า การโหลดสินค้าแบบสลิปชีทใช้เวลาในการโหลดสินค้าทั้งหมด 138 นาที โดยใช้พนักงานบริษัท 2 คนต่อ 1 ตู้คอนเทรนเนอร์ ซึ่งสามารถลดระยะเวลาในการโหลดสินค้าจากการโหลดรูปแบบเดิมได้ 37 นาที หรือ 21 เปอร์เซ็น และสามารถลดค่าใช้จ่ายต้นทุนในการจ้างพนักงาน Outsource แต่ยังมีสินค้าอีก 16% ที่ต้องใช้การโหลดสินค้ารูปแบบเดิมเนื่องจาก พนักงานยังไม่ชำนาญในการขับโฟล์คลิฟท์ Push-Pull จึงไม่สามารถคำนวณระยะห่างระหว่างพาเลทได้แม่นยำ สรุปได้ว่าการดำเนินการปรับปรุงเพื่อแก้ไขปัญหาที่เกิดขึ้นสามารถช่วยเพิ่มประสิทธิภาพในการโหลดสินค้าตู้คอนเทรนเนอร์ตามวัตถุประสงค์ที่ตั้งไว้
การพัฒนาประสิทธิภาพฐานข้อมูลระบบการจัดการเอกสารขาเข้า,งานวิจัยนี้มีวัตถุประสงค์เรื่องการพัฒนาประสิทธิภาพฐานข้อมูลระบบการจัดการเอกสารขาเข้าของบริษัทกรณีศึกษา เพื่อหาแนวทางในการเพิ่มประสิทธิภาพการใช้งานฐานข้อมูลคำแปลของบริษัท เพื่อลดระยะเวลาในการรอคอยในกระบวนการจัดทำเอกสารขาเข้า โดยเก็บรวบรวมข้อมูลโดยการสัมภาษณ์ผู้ที่มีส่วนเกี่ยวข้องโดยตรงที่ใช้งานฐานข้อมูลจริง จากนั้นวิเคราะห์ข้อมูลสภาพแวดล้อมภายในองค์กร SWOT Analysis เพื่อหาจุดแข็งที่เป็นสิ่งที่ได้เปรียบและจุดอ่อนที่เป็นสิ่งที่ต้องนำไปปรับปรุง ต่อมาวิเคราะห์ข้อมูลโดยวิธีการปรับปรุงอย่างต่อเนื่องแบบ PDCA เป็นการวิเคราะห์กระบวนการการใช้ฐานข้อมูลอย่างละเอียด เพื่อทราบถึงขั้นตอนการดำเนินงานที่เป็นปัญหาและหาแนวทางแก้ไขปรับปรุง สุดท้ายนำเสนอแนวทางการเพิ่มประสิทธิภาพฐานข้อมูล โดยนำการดึงข้อมูลคำแปลมาใช้ในการจัดทำเอกสารขาเข้า เพื่อลดเวลาในการจัดทำเอกสารขาเข้าและลดความผิดพลาดในการแปลความหมายของชื่อสินค้า ซึ่งระบบสามารถแสดงผลลัพธ์อัตโนมัติอย่างแม่นยำ ผู้ปฏิบัติงานไม่ต้องสืบค้นข้อมูลซ้ำซ้อน เป็นการลดระยะเวลาในการรอยคอยคำแปลจากเจ้าของงานและลดความผิดพลาดในการดำเนินการ โดยจากเดิมมีระยะเวลาการรอคอยคำแปลเฉลี่ยถึง 78 นาที แต่เมื่อใช้ฐานคำแปลเวลาเฉลี่ยเหลือเพียง 1 นาที
ทัศนคติของพนักงานรุ่นใหม่(Generation Y) ต่อวัฒนธรรมในองค์กรที่มีผลต่อประสิทธิภาพการปฏิบัติงานของพนักงาน,การศึกษาทัศนคติของพนักงานรุ่นใหม่ (Generation Y) ต่อวัฒนธรรมในองค์กรที่มีผลต่อประสิทธิภาพปฏิบัติงานของพนักงาน กรณีศึกษาบริษัท มี1. เพื่อศึกษาทัศนคติของพนักงานรุ่นใหม่ (Generation Y) เกี่ยวกับเรื่องวัฒนธรรมในองค์กร 2.เพื่อศึกษาทัศนคติความต้องการในด้านวัฒนธรรมองค์กรของพนักงานรุ่นใหม่ (Generation Y) 3. เพื่อศึกษาปัจจัยอื่น ๆ ที่คาดว่าอาจจะส่งผลต่อประสิทธิภาพในการปฏิบัติงานของพนักงานรุ่นใหม่ (Generation Y) โดยใช้การสัมภาษณ์เป็นเครื่องมือในการเก็บรวบรวมข้อมูลกับกลุ่มตัวอย่างที่ถูกคัดเลือกมาแบบเจาะจง เนื่องจากผู้ให้สัมภาษณ์เป็นผู้มีอายุไม่เกิน 30 ปี ซึ่งสามารถตอบวัตถุประสงค์และประโยชน์ที่คาดว่าได้รับของการดำเนินงานโครงานคร้ังนี้
การบริหารจัดการการขาดแคลนชิ้นส่วนเพื่อมุ่งเน้นการส่งมอบให้ลูกค้าตรงเวลาโดยแนวคิดระบบลีนประยุกต์ใช้ร่วมกับฟังก์ชัน IF & VLOOKUP ในโปรแกรม Microsoft Excel,"งานวิจัยฉบับนี้มีวัตถุประสงค์เพื่อนำแนวคิดระบบลีนมาประยุกต์ใช้ในการบริหารจัดการการขาดแคลนชิ้นส่วนสำหรับนำมาผลิตสินค้าสำเร็จรูปของบริษัทกรณีศึกษาซึ่งเป็นผู้ผลิตและนำเข้าชิ้นส่วนอิเล็กทรอนิกส์ เพื่อศึกษาปัญหาและอุปสรรคที่เกิดขึ้นในการทำงาน ช่วยลดขั้นตอนการทำงานที่ไม่เป็นจำเป็นและลดระยะเวลาของกระบวนการจัดซื้อ อีกทั้งยังช่วยแก้ปัญหาสินค้าขาดแคลนที่ส่งผลให้การผลิตหยุดชะงัก และเพิ่มประสิทธิภาพในกระบวนการประสานงานภายในองค์กรเพื่อให้สามารถนำสินค้าเข้าสู่กระบวนการผลิตและจัดส่งสินค้าสำเร็จรูปให้แก่ลูกค้าได้ทันต่อความต้องการ โดยส่วนใหญ่เป็นงานที่เกี่ยวข้องกับเอกสาร การติดต่อประสานงานภายในและภายนอกองค์กร โดยนำฟังก์ชัน IF และ VLOOKUP ในโปรแกรม Microsoft Excel มาประยุกต์ใช้ร่วมกับแนวคิดระบบลีนในการแก้ไขปัญหา ลดขั้นตอนกระบวนการทำงานและระยะเวลาในการรวบรวมข้อมูลรายละเอียดของชิ้นส่วนอิเล็กทรอนิกส์ที่มีการนำเข้ามาใช้ผลิตสินค้า ผลการศึกษาพบว่า ปัญหาที่เกิดขึ้นในกระบวนการจัดซื้อสามารถแบ่งออกเป็น 3 ปัญหาหลักที่พบบ่อย ได้แก่ การระบุข้อมูลมีรายละเอียดที่ไม่ถูกต้อง ความล่าช้าในกระบวนการทำงานที่เกิดจากการรับ-ส่งข้อมูลหรือการค้นหาข้อมูลที่ซับซ้อน และกระบวนการทำงานซ้ำที่เกิดจากการให้ข้อมูลไม่ครบถ้วน ส่งผลให้การจัดซื้อชิ้นส่วนอิเล็กทรอนิกส์มาใช้ผลิตสินค้าในกระบวนการผลิตเพื่อทดแทนชิ้นส่วนอิเล็กทรอนิกส์จากซับพลายเออร์หลักไม่สามารถจัดซื้อสินค้าได้ตามระยะเวลาที่ต้องการ จึงเกิดกระบวนการผลิตหยุดชะงักส่งผลให้ไม่สามารถส่งมอบสินค้าให้ลูกค้าได้ทันเวลาที่กำหนด ซึ่งสามารถนำแนวคิดระบบลีนมาประยุกต์ใช้เพื่อลดขั้นตอนกระบวนการทำงานที่ไม่จำเป็นที่ส่งผลให้สูญเสียระยะเวลาและทรัพยากรไปโดยเปล่าประโยชน์ และการนำเทคโนโลยีมาประยุกต์ใช้โดยฟังก์ชัน IF , VLOOKUP ในโปรแกรม Microsoft Excel เพื่ออำนวยความสะดวกในการปฏิบัติงานและตรวจสอบข้อมูลที่ผิดพลาดให้ได้รับข้อมูลที่มีความถูกต้องแม่นยำ รวมทั้งใช้ในการคำนวณต้นทุนค่าใช้จ่ายที่มีความสำคัญต่อกระบวนการจัดซื้อเป็นการจัดเก็บข้อมูลเพื่อใช้เป็นประวัติในการจัดซื้อสินค้าเพื่อจัดทำรายงานผลต้นทุนค่าใช้จ่ายต่อผู้บังคับบัญชาและสามารถนำข้อมูลมาใช้ในกระบวนการต่างได้สะดวกมากยิ่งขึ้น"
การศึกษาแนวทางการแก้ไขปัญหาในกระบวนการเบิกจ่ายวัตถุดิบ,"ศึกษาวิจัยครั้งนี้เป็นการศึกษาปัญหาในการเบิกจ่ายสินค้า โดยมีวัตถุประสงค์เพื่อเพิ่มประสิทธิการเบิกจ่ายสินค้าในคลังสินค้า และเพื่อเพิ่มประสิทธิภาพในการจัดเก็บสินค้า โดยผู้วิจัยได้ทำการเก็บรวบรวมข้อมูลที่เกี่ยวข้องโดยการสังเกตการทำงานและการสัมภาษณ์หัวหน้าคลังสินค้าและพนักงานคลังสินค้า และทำการศึกษาสาเหตุของปัญหาภายในพื้นที่จัดเก็บสินค้าโดยใช้ทฤษฎีก้างปลา (Fish Bone Diagram) มาเป็นเครื่องมือในการรวบรวมสาเหตุของปัญหา และได้นำเทคนิคการแบ่งกลุ่มสินค้าแบบ ABC Analysis มาใช้ในการเพิ่มประสิทธิภาพในการจัดเก็บสินค้า โดยรวบรวมข้อมูลการเบิกจ่ายสินค้าในเดือนพฤศจิกายน – ธันวาคม 2565 และพบว่ามีรายการเบิกจ่ายทั้งหมด 89 รายการ จำนวน 46,266 ชิ้น โดยปัญหาที่พบคือการเบิกจ่ายสินค้าใช้เวลาในการค้นหามากพอสมควร เนื่องจากมีการจัดเก็บที่ไม่เป็นระบบ สินค้าปนกัน และต้องใช้เวลาในการเคลื่อนย้ายสินค้า ผลจากการศึกษาพบว่า การนำเทคนิคการแบ่งกลุ่มสินค้าแบบ ABC Analysis มาใช้การแบ่งกลุ่มสินค้าในคลังสินค้านั้น สามารถแบ่งออกเป็น 3 กลุ่ม ตามปริมาณการเบิก-จ่ายวัตถุดิบของเดือนพฤศจิกายน – ธันวาคม ปี 2565 ได้แก่ กลุ่ม A มี 31 รายการจำนวน 34910 ชิ้น คิดเป็น 75.45% ของปริมาณการเบิก-จ่ายสินค้าทั้งหมด สินค้าที่มีปริมาณการเบิก-จ่ายรองลงมาจะอยู่ในกลุ่ม B เป็นกลุ่มสินค้าที่เคลื่อนไหวปานกลาง มี 22 รายการ จำนวน 7156 ชิ้น คิดเป็น 15.47% ของปริมาณการเบิก-จ่ายสินค้าทั้งหมด และสินค้าที่มีปริมาณการเบิก-จ่ายน้อยที่สุดจะอยู่ในกลุ่ม C มี 36 รายการ จำนวน 4200 ชิ้น คิดเป็น 9.08% ของปริมาณการเบิก-จ่ายสินค้าทั้งหมด และสามารถลดเวลาในการเบิก-จ่ายสินค้าลงได้ 61.2 นาทีต่อวัน ซึ่งก่อนทำการปรับปรุงใช้เวลาในการเบิก-จ่าย 307.7 นาทีต่อวัน และหลังจากการหรับปรุงให้เวลาในการเบิกจ่าย 246.5 นาทีต่อวัน สามารถเพิ่มประสิทธิภาพในการเบิก-จ่ายวัตถุดิบได้ถึง 19.9% โดยเทคนิคการแบ่งกลุ่มสินค้าแบบ ABC Analysis ช่วยในการเบิกจ่ายสินค้าที่ให้มีความรวดเร็วมากขึ้น ช่วยลดเวลาการทำงาน และจัดเก็บสินค้าอย่างเป็นระบบ"
การประยุกต์แนวคิดลีนในกระบวนการตรวจเอกสารนำเข้าทางทะเล,วิจัยเรื่องการประยุกต์แนวคิดลีนในกระบวนการตรวจเอกสารนำเข้าสินค้าทางทะเล มีวัตถุประสงค์ เพื่อศึกษากระบวนการปัจจุบันของกระบวนการการตรวจเอกสารรับรองถิ่นกำเนิดสินค้าของบริษัทกรณีศึกษา เพื่อวิเคราะห์ความสูญเปล่าของกระบวนการการตรวจเอกสารรับรองถิ่นกำเนิดสินค้าด้วยแนวความคิดลีนของบริษัทกรณีศึกษา และเพื่อเปรียบเทียบขั้นตอนและระยะเวลา ก่อน-หลัง การปรับปรุงขั้นตอนกระบวนการการทำงานของบริษัทกรณีศึกษา โดยผู้วิจัยเรียนรู้กระบวนการทำงาน เก็บรวบรวมข้อมูลโดยการจดบันทึกจากการเรียนรู้งานและสอบถามประเด็นที่สำคัญกับผู้ที่มีประสบการณ์ทำงานและเชี่ยวชาญด้านการตรวจหนังสือรับรองถิ่นกำเนิดสินค้า เก็บรวบรวมจากเอกสาร รายงานผลการวิจัยและเว็บไซต์ที่เกี่ยวข้อง โดยผู้วิจัยนำแนวคิดลีนมาประยุกต์ใช้เพื่อปรับปรุงกระบวนการทำงาน มีการใช้เครื่องมือ ECRS โดยจะนำกระบวนการทั้งก่อนและหลังการประยุกต์ใช้แนวคิดลีนมาเปรียบเทียบเพื่อให้ทราบผลของการวิจัยนี้
การศึกษาและเพิ่มประสิทธิภาพการจัดการคลังสินค้า,"การวิจัยครั้งนี้มีวัตถุประสงค์เพื่อศึกษาและเพิ่มประสิทธิภาพการจัดการคลังสินค้าของกรณีศึกษา บริษัทผลิตหินเจียร และเพื่อนำเสนอแนวทางในการนำไปปรับปรุงระบบการจัดการคลังสินค้าให้มีประสิทธิภาพมากยิ่งขึ้น กรณีศึกษานี้ได้พิจารณาคลังสินค้าที่จัดเก็บวัตถุดิบ ซึ่งศึกษาข้อมูลคลังสินค้าตั้งแต่วันที่ 1 กุมภาพันธ์ – 28 กุมภาพันธ์ 2565 โดยใช้วิธีการสัมภาษณ์ผู้ดูแลคลังและทำการสำรวจ จากนั้นนำข้อมูลมาวิเคราะห์โดยใช้เทคนิคทำไม - ทำไม (Why – Why Analysis) ศึกษาปัญหาที่เกิดขึ้นในการจัดการคลังสินค้า และใช้ผังการไหลของงาน, แผนภาพการไหลตามหน้าที่ และแผนภูมิกระบวนการไหลในการพิจารณาลดขั้นตอนการปฏิบัติงานที่มีความซ้ำซ้อนและไม่มีประสิทธิภาพ ผลการศึกษาการดำเนินงานด้านคลังสินค้าทำให้พบปัญหาด้านการจัดการพื้นที่ ด้านเวลาในการดำเนินงาน มีเวลาที่สูญเปล่า และปัญหาในด้านกระบวนการดำเนินงานที่ก่อให้เกิดความสูญเปล่าที่ก่อให้เกิดทำงานซ้ำซ้อน ทั้งนี้ผู้วิจัยได้เสนอแนวทางการเพิ่มประสิทธิภาพการดำเนินงานของคลังสินค้า ได้แก่ แนวทางจัดการปัญหาพื้นที่ไม่เพียงพอ การนำเทคนิคควบคุมด้วยการมองเห็น (Visual control) มาปรับใช้กับระบบ FIFO การระบุตำแหน่งจัดเก็บลงในใบเบิก การปรับปรุงระบบการตัดสต๊อก รวมถึงการเสนอให้มีการลงทุนนำเทคโนโลยีเข้ามาช่วยในการปฏิบัติงานคลังสินค้าที่สำคัญ ได้แก่ WMS ระบบบาร์โค้ด RFID เป็นต้น เพื่อเพิ่มประสิทธิภาพในการจัดการด้านคลังสินค้าให้มากยิ่งขึ้น"
การบูรณาการข้อมูล และประยุกต์ใช้เทคโนโลยี Data Visualization ในการนำเสนอข้อมูลสถานที่จัดกิจกรรมทางการตลาด,การวิจัยครั้งนี้มีวัตถุประสงค์ 1) เพื่อจัดเก็บข้อมูลให้เป็นปัจจุบัน และบูรณาการข้อมูลจากหลายแหล่งให้เป็นฐานข้อมูลเดียวกัน (Store Master) 2) เพื่อออกแบบ Data Visualization เชิงสถานที่ในการเลือกสถานที่จัดกิจกรรม การติดตามความสมบูรณ์ของข้อมูล และการวิเคราะห์ข้อมูล 3) เพื่อเพิ่มประสิทธิภาพในกระบวนการดำเนินงานของแผนก Marketing Executive ด้วยการออกแบบ Data Visualization จากฐานข้อมูล Store Master โดยการสัมภาษณ์กระบวนการดำเนินงาน โดยแสดงกระบวนการดำเนินงานเป็น Flow Chart ผู้วิจัยเล็งเห็นว่าในกระบวนการตรวจสอบระยะทางที่นำชื่อสถานที่ไปค้นหาตำแหน่งที่ตั้งบน Google Maps มีความซ้ำซ้อนในการดำเนินงาน และเป็นจุดสำคัญที่ทำให้ระยะเวลาในการดำเนินงานเพิ่มขึ้น อีกทั้งแหล่งข้อมูลที่ผู้ดำเนินงานใช้อยู่ในปัจจุบัน มิได้บูรณาการอยู่ในแหล่งเดียวกัน ทำให้เกิดความล่าช้าในการค้นหาข้อมูล อีกทั้งยังเป็นข้อมูลชุดเก่าที่ไม่ได้มีการตรวจสอบให้เป็นปัจจุบัน ทำให้ข้อมูลมีความน่าเชื่อถือน้อยลง ซึ่งก่อให้เกิดความสูญเสียด้านค่าใช้จ่ายในการเดินทาง อีกทั้งต้องเลือกสถานที่จัดกิจกรรมใหม่ ซึ่งเกิดความสูญเสียด้านเวลาอีกด้วย จากการดำเนินการศึกษา เพื่อให้เป็นไปตามวัตถุประสงค์ของงานวิจัย ผู้วิจัยได้ทำการออกแบบระบบการเก็บข้อมูลให้เป็นปัจจุบันอยู่เสมอด้วยการเก็บข้อมูลทุกครั้งในการลงพื้นที่จัดกิจกรรม ด้วยแอพลิเคชัน CloudViu และนำข้อมูลมาบูรณาการเข้ากับแหล่งข้อมูลต่างๆ เพื่อนำมาจัดทำฐานข้อมูลที่ผู้ใช้งานสามารถเข้าถึงได้ในแหล่งเดียว โดยจากการสอบถามความพึงพอใจด้านการรวมข้อมูล ในภาพรวมมีค่าเฉลี่ยคะแนนความพึงพอใจเท่ากับ 4.67 คะแนน อีกทั้งผู้วิจัยได้มีการต่อยอดในการประยุกต์ใช้เทคโนโลยี Data Visualization จากเครื่องมือ Microsoft Power BI ซึ่งเป็นการนำข้อมูลมานำเสนอในรูปแบบต่างๆ เพื่อใช้ในการติดตามความสมบูรณ์ของข้อมูล และการวิเคราะห์ข้อมูล ด้วยข้อมูลที่บูรณาการแล้ว ทั้งหมด 7 หน้ารายงาน โดยผลการตอบแบบสอบถามพบว่า ผู้ใช้งานมีความพึงพอใจด้านการใช้งานเฉลี่ย 4.57 คะแนน และผู้ใช้งานมีความพึงพอใจด้านการออกแบบเฉลี่ย 4.75 คะแนน อีกทั้งสามารถใช้ Data Visualization ในการดำเนินงานเลือกสถานที่จัดกิจกรรมทางการตลาด โดยสามารถลดเวลาในการดำเนินงานลดลงไปได้ 20.89 นาที หรือคิดเป็น 93.72%
การเพิ่มประสิทธิภาพการจองรถ,รายงานนี้เป็นการปรับปรุงประสิทธิภาพการคำนวณหาจำนวนรถบรรทุกของบริษัทกรณีศึกษา โดยการประยุกต์ใช้โปรแกรม Microsoft Excel ช่วยในการหาวิธีการคำนวณหาจำนวนรถบรรทุกที่ต้องใช้ในแต่ละวัน ซึ่งผู้ศึกษาได้พบปัญหาคือ เกิดความผิดพลาดในการจองรถบรรทุกในขั้นตอนการคำนวณหาจำนวนรถบรรทุกให้เหมาะสมกับจำนวนคำสั่งซื้อในแต่ละวัน ส่งผลให้เกิดต้นทุนค่าขนส่งที่เพิ่มขึ้น ผู้ศึกษาจึงมีวัตถุประสงค์ในการศึกษากระบวนการการจองรถของบริษัทกรณีศึกษา เพื่อศึกษาปัญหา และแนวทางการแก้ไขปัญหา ผู้ศึกษาได้ทำการศึกษาและเก็บรวบรวมข้อมูลจากการสังเกตการณ์ ณ สถานที่ปฏิบัติงานจริงและสัมภาษณ์บุคคลที่มีส่วนเกี่ยวข้องในขั้นตอนการปฏิบัติงาน ผู้ศึกษาได้นำทฤษฎีการวิเคราะห์ปัญหาด้วยแผนผังก้างปลา ซึ่งจะทำให้ทราบถึงสาเหตุหลักและสาเหตุย่อยของปัญหา ดังนั้นผู้ศึกษาจึงได้ออกแบบรูปแบบการคำนวณที่สามารถช่วยลดปัญหา ซึ่งจะเป็นแนวทางในการลดจำนวนรถบรรทุกและต้นทุนค่าขนส่งของบริษัทกรณีศึกษา ผลจากการศึกษาพบว่า การนำโปรแกรม Microsoft Excel มาประยุกต์ใช้ในกระบวนการทำงานการจองรถของบริษัทกรณีศึกษา สามารถลดจนวนรถและต้นทุนค่าจัดส่งได้ ซึ่งเปรียบเทียบผลการคำนวณที่ได้จากการใช้โปรแกรมกับจำนวนรถบรรทุกที่ทำการจองที่เกิดขึ้นจริงในเดือนพฤศจิกายน ผลที่ได้คือจำนวนรถบรรทุกจากเดิม 51 คัน ลดลงเหลือ 48 คัน ต้นทุนรวมค่าจัดส่ง จากเดิม 99005 บาท ลดลงเหลือ 95405 บาท คิดเป็นร้อยละที่ลดลงได้คือ 5.8% และ 3.6% ตามลำดับ
การเพิ่มประสิทธิภาพการทำงานโดยใช้แนวคิดการปรับปรุงอย่างต่อเนื่อง,"งานวิจัยเล่มนี้มีวัตถุประสงค์เพื่อศึกษากระบวนการดำเนินงานและปัญหาที่เกิดขึ้นในกระบวนการทำงานปัจจุบัน โดยจากการศึกษาการดำเนินงานในแผนก Production Control ของบริษัท พบปัญหาด้านต้นทุนในการสั่งซื้อปลอกยางจากร้านผู้ขายที่สูงและเกิดการขาดแคลนปลอกยางในการซัพพอร์ตการผลิตชิ้นงานอยู่บ่อยครั้ง ทางผู้วิจัยจึงนำแนวคิดการปรับปรุงอย่างต่อเนื่อง (Kaizen) มาใช้ในการปรับปรุง โดยเริ่มต้นจากการศึกษาและเก็บรวบรวมข้อมูลของกระบวนการสั่งซื้อปลอกยางจากร้านผู้ขายและมีการจัดทำแผนผังแสดงการไหลของแต่ละขั้นตอนของกระบวนเพื่อนำไปวิเคราะห์ว่าขั้นตอนใดก่อให้เกิดการทำงานที่ไม่มีประสิทธิภาพในกระบวนการ และทำการเพิ่มประสิทธิภาพของกระบวนการ โดยดำเนินการตามวงจรคุณภาพ PDCA ใช้แผนผังก้างปลา (Fishbone Diagram) ในการหาสาเหตุของปัญหา และใช้หลักการปรับปรุงหลักการปรับปรุงงานของไคเซ็น ECRS มาช่วยหาแนวทางในการปรับปรุง ผลที่ได้จากการวิจัยพบว่า สามารถลดขั้นตอนในกระบวนการทำงานได้ทั้งสิ้น 3 ขั้นตอนและลดระยะเวลาที่ใช้ในกระบวนการได้ทั้งสิ้น 9 วัน และสามารถลดต้นทุนจากการสั่งซื้อปลอกยางลงได้ 35,403 บาทหรือลดต้นทุนได้ 27.1 % จากการปรับปรุง ซึ่งจะเห็นได้ว่าการแนวคิดการปรับปรุงอย่างต่อเนื่อง (Kaizen) มาใช้ในการปรับปรุงกระบวนการทำงานสามารถเพิ่มประสิทธิภาพให้กับกระบวนการได้จริง"
การปรับปรุงกระบวนการรับ จ่าย จัดเก็บวัตถุดิบของคลังสินค้าวัตถุดิบสด,"บทคัดย่อ (ABSTRACT) การปรับปรุงกระบวนการรับ จ่าย จัดเก็บวัตถุดิบของคลังสินค้าวัตถุดิบสด กรณีศึกษา มีวัตถุประสงค์เพื่อ 1) ศึกษากระบวนการหรือขั้นตอนการรับ จัดเก็บ และจ่ายวัตถุดิบ 2) ปรับปรุงประสิทธิภาพการทำงานในขั้นตอนการรับ จัดเก็บ และจ่ายวัตถุดิบ และ 3) เสนอแนวทางในการปรับปรุงประสิทธิภาพการทำงานในขั้นตอนการรับ จัดเก็บ และจ่ายวัตถุดิบของคลังสินค้าวัตถุดิบสด โดยได้ศึกษากระบวนการรับ จัดเก็บ และจ่ายวัตถุดิบ ด้วยวิธีการสัมภาษณ์จากพนักงานบริษัท และการเรียนรู้งานจากการทำงานจริง โดยมีประชากรและกลุ่มตัวอย่างในการดำเนินการวิจัย คือ พนักงานของแผนกคลังสินค้าวัตถุดิบสด (Warehouse Fresh Store) ภายใน บริษัท จำนวน 8 คน ซึ่งประกอบด้วย หัวหน้าแผนก 1 คน หัวหน้าหน่วย 1 คน พนักงานคลังสินค้า 4 คน และพนักงาน Data 2 คน ผลการศึกษาพบว่ากระบวนการทำงานของคลังสินค้าวัตถุดิบสดนั้นมีการใช้กำลังและการเคลื่อนไหวในการทำงานค่อนข้างมากรวมถึงมีขั้นตอนในการทำงานที่ค่อนข้างซ้ำซ้อน ซึ่งอาจก่อให้เกิดความเหนื่อยล้ารวมถึงมีการใช้ระยะเวลาในการทำงานที่ค่อนข้างมาก ผู้วิจัยจึงนำแนวคิดลีน (Lean) เข้ามาปรับปรุงกระบวนการทำงานโดยเริ่มจากการวิเคราะห์ปัญหาและสาเหตุด้วยเครื่องมือ Flow Process Chart และนำหลักการ ECRS เข้ามาปรับปรุงความสูญเปล่าที่เกิดขึ้น ซึ่งผลการวิจัยพบว่ากิจกรรมที่สามารถลดความสูญเปล่าได้มากที่สุดคือ ขั้นตอนจ่ายผักของ RM B2 ซึ่งเดิมมีขั้นตอนในการทำงานทั้งหมด 11 ขั้นตอน เหลือ 7 ขั้นตอน ระยะทางในการทำงานเดิม 1,206 เมตร เหลือ 800 เมตร และระยะเวลาในการทำงานเดิม 32 นาที เหลือ 22.42 นาที นอกจากนี้ยังมีขั้นตอนการทำงานอื่น ๆ ที่ได้รับการปรับปรุงเช่นกัน ซึ่งส่งผลให้ขั้นตอนการทำงานของพนักงานแผนก Warehouse Fresh Store มีประสิทธิภาพเพิ่มมากยิ่งขึ้น"
แนวทางการเพิ่มประสิทธิภาพการจัดวางตำแหน่งสินค้าในคลัง,"งานวิจัยฉบับนี้มีวัตถุประสงค์เพื่อศึกษากระบวนการทำงานของคลังสินค้าที่ขนส่งจากโรงงานไปยัง Outside Warehouse เพื่อขายในประเทศ (Domestic) เพื่อศึกษาแนวทางในการปรับปรุงตำแหน่งการจัดวางสินค้าบริเวณ Domestic และเพื่อเปรียบเทียบต้นทุนในการดำเนินการของการปรับปรุงตำแหน่งการจัดวางสินค้าในการจัดเตรียมสินค้า และการจัดเก็บสินค้า เนื่องจากการทำงานในปัจจุบันของบริษัทกรณีศึกษา เกิดปัญหาการทำงานที่ไม่ต่อเนื่องกัน เกิดความผิดพลาดจากการสแกนงาน และการจัดเตรียมสินค้าและโหลดสินค้าใช้เวลานาน เพราะตำแหน่งโลเคชั่นของพาเลทสินค้าที่ 9 ที่ไม่ตรงกันกับพาเลทอื่นที่เป็นสินค้าของโลเคชั่นเดียวกัน โดยการศึกษาในครั้งนี้ผู้วิจัยได้นำเครื่องมือที่ใช้ในการวิจัยเพื่อนำมาวิเคราะห์คือ แผนผังแสดงสาเหตุและผล การวางแผนผังคลังสินค้า หลักการการเคลื่อนไหว และการคำนวณต้นทุน มาเป็นแนวทางในการปรับปรุงตำแหน่งการจัดวางสินค้าเพื่อเพิ่มประสิทธิภาพการจัดการของบริษัทกรณีศึกษา เพื่อให้ง่ายต่อการทำงาน เคลื่อนย้าย จัดเก็บ และลดความผิดพลาดในการทำงาน ผลการศึกษาพบว่า เมื่อมีการปรับปรุงตำแหน่งการจัดวางสินค้าใหม่ ด้านกิจกรรมของ Domestic มีระยะทางเฉลี่ยลดลงเหลือ 1,581.68 เมตรต่อเที่ยว หรือลดลง 4.48% ระยะเวลาเฉลี่ยลดลงเหลือ 52.89 นาทีต่อเที่ยว หรือลดลง 2.25% ส่งผลให้ต้นทุนเฉลี่ยลดลงเหลือ 321,747.50 บาทต่อปี หรือลดลง 2.53% ในด้านการจัดเก็บสามารถเก็บสินค้าได้เพิ่มขึ้นเป็น 2,813 Units หรือ 231 พาเลท ทำให้มีพื้นที่การจัดเก็บเพิ่มขึ้นเป็น 460 ตารางเมตร หรือเพิ่มขึ้น 10% ส่งผลให้สามารถลดต้นทุนในการเช่า Outside Warehouse เพิ่มขึ้นเป็น 137,374.6 บาทต่อเดือน หรือ 1,648,495.2 บาทต่อปี หรือเพิ่มขึ้น 10%"
แนวทางการพัฒนาการจัดเตรียมข้อมูลเพื่อใช้ในการส่งออกสินค้า,การศึกษาครั้งนี้มีวัตถุประสงค์ 1) เพื่อศึกษาขั้นตอนการดำเนินงาน ด้านการส่งออกสินค้า แผนก โลจิสติกส์ ของบริษัท 2) เพื่อพัฒนาโปรแกรมการค้นหาอัตราภาษีอากรของแต่ละเขตการค้าเสรี (FTA) และสินค้าที่ติด DUI (สินค้าที่ใช้ได้สองทาง) ด้วยโปรแกรมไมโครซอฟท์เอ็กเซล (Microsoft Excel) 3) เพื่อเป็นแนวทางในการลดขั้นตอนและลดเวลาในการสั่งออกสินค้าของกรณีศึกษา โดยขั้นตอนแรกจะทำการจับเวลาในการเตรียมข้อมูลเพื่อการส่งออกว่าใช้เวลาในการดำเนินงานทั้งหมดเท่าไรและเปรียบเทียบกับการนำแนวคิด ECRS เข้ามาช่วยลดขั้นตอนการทำงานที่ไม่จำเป็นจึงได้เป็นผังการทำงานหลังการปรับปรุง และทำการนับเวลาในการทำงานของผังการทำงานหลังปรับปรุงแล้ว โดยนำทั้งผังการทำงานก่อนการปรับปรุงและผังการทำงานหลังการปรับปรุงมาเทียบระยะเวลาในการทำงานว่ามีผลต่างกันเท่าไรและสามารถลดระยะเวลา รวมถึงการไหลของงานเป็นไปได้อย่างราบรื่นอย่างไร ผลการวิจัยพบว่าสาเหตุของปัญหาการจัดเตรียมข้อมูลที่ใช้ในการส่งออกนาน คือด้านวิธีการทำงาน ซึ่งมีการทำงานซ้ำซ้อน เนื่องจากมีขั้นตอนการทำงานที่ไม่จำเป็น และไม่มีคู่มือในการทำงานที่ชัดเจน และไม่ประยุกต์ใช้เทคโนโลยี เนื่องจากขั้นตอนการใช้ Excel ยุ่งยาก และซ้ำซาก โดยจากการทำงานดังเดิมก่อนการปรับปรุงเวลาในการดำเนินงานในการจัดเตรียมข้อมูลเพื่อการส่งออกเฉลี่ยต่อ Part คือ 95.40 วินาที และเมื่อนำแนวคิด ECRS ในด้าน Simplify (การทำให้ง่ายขึ้น) เข้ามาปรับใช้ทำให้ขจัดส่วนที่ไม่จำเป็นในการทำงาน โดยประยุกต์ใช้โปรแกรม Microsoft excel เข้ามาช่วยในขั้นตอนการสืบค้นข้อมูล ซึ่งหลังจากการปรังปรุงขั้นตอนการทำงานแล้ว พบว่าเวลาที่ใช้ในการทำงานเหลือเพียง 34.80 วินาทีต่อ Part เห็นได้ชัดว่าเวลาในการทำงานลดลงไปถึง 63.52 % อีกทั้งยังช่วยลดขั้นตอนการทำงานลงไปได้
การเพิ่มประสิทธิภาพการผลิต Yoke Shaft Model APF000050-0,"การเพิ่มประสิทธิภาพการผลิต Yoke Shaft Model APF000050-0 กระบวนการ Forging#1, #2 พัฒนาและเพิ่มยอดการผลิตชิ้นงานต่อชั่วโมงของการผลิต จากการสำรวจสภาพปัจจุบันการผลิต พบความสูญเปล่าเกิดขึ้นภายในกระบวนการ คือ ขั้นตอนการรอเปลี่ยนตะกร้าและเติม Material 4.3% ของเวลาที่ใช้ในกระบวนการ ซึ่งสาเหตุปัญหามี 2 สาเหตุ คือ 1.พนักงาน Support ติดงานส่วนอื่นไม่สามารถเปลี่ยนและเติมตะกร้าจึงเกิดการรอคอย 2.ไม่มีรถเข็นตะกร้าเปลี่ยนเนื่องจากมีจำนวนจำกัด ทำให้พนักงานงานไม่สามารถเติม Material เองได้ต้องให้พนักงาน Support ขับรถforklift มายก เนื่องจากตะกร้า Material ที่เติมเข้าสู่กระบวนการผลิตน้ำหนักมาก จากสมมุติฐานเพื่อหาแนวทางกำจัดขั้นตอนการรอคอยออกจากกระบวนการ การใช้รถเข็นและตะกร้ามาสำรองเพื่อไม่เกิดการคอยเกิดขึ้นสามารถเปลี่ยนตะกร้าได้ด้วยตนเอง ไม่ต้องรอพนักงาน Support หลังจากปรับปรุงแก้ไขพบว่า เวลาที่ใช้ผลิตจากเดิม 18.40 วินาที/ชิ้น เป็น 17.60 วินาที/ชิ้น ขั้นตอนการผลิตจากเดิม 18 ขั้นตอน เป็น 17 ขั้นตอน ทำให้ยอดจำนวนการผลิตจากเดิม (ค่าเฉลี่ยเดือน ธันวาคม 2565 ) อยู่ที่ 151 ชิ้น/ชั่วโมง เพิ่มขึ้นเป็น 154 ชิ้น/ชั่วโมง"
การศึกษาและเสนอแนวทางการเพิ่มประสิทธิภาพกระบวนการบรรจุชิ้นส่วนรถยนต์ ด้วยหลักการยศาสตร์ แผนก Chassis,งานวิจัยครั้งนี้ เป็นการศึกษาและเสนอแนวทางการเพิ่มประสิทธิภาพกระบวนการบรรจุชิ้นส่วนรถยนต์ด้วยหลักการยศาสตร์ แผนก Chassis กรณีศึกษา XYZ จังหวัดระยอง โดยมีวัตถุประสงค์เพื่อศึกษาและประเมินความเสี่ยงทางการยศาตร์กระบวนการบรรจุชิ้นส่วนรถยนต์ และเพื่อเสนอแนวทางการเพิ่มประสิทธิภาพกระบวนการบรรจุชิ้นส่วนรถยนต์ด้วยหลักการยศาตร์ โดยมีการนำแนวและหลักการ ECRS การจำกัดการเคลื่อนไหวที่เปล่าประโยชน์ การรวมการเคลื่อนไหวและอุปกรณ์เข้าด้วยกัน การจัดปรับวางตำแหน่งงานและลักษณะการเคลื่อนไหวร่างกายวิธีใหม่ และการจัดการเคลื่อนไหวร่างกายให้ง่ายขึ้น ด้วยการนำแนวคิดหลักการยศาสตร์มาประยุกต์ใช้เพื่อศึกษากระบวนการบรรจุชิ้นส่วนรถยนต์ รวมไปถึงนำเครื่องมือทางการยศาสตร์มาประเมินความเสี่ยงทางการยศาสตร์ของกระบวนการบรรจุชิ้นส่วนรถยนต์ เพื่อให้ทราบว่ากระบวนการบรรจุชิ้นส่วนรถยนต์กระบวนการใดมีความเสี่ยงที่ต้องมีการปรับปรุง อันนำไปสู่การเสนอแนวทางเพิ่มประสิทธิภาพกระบวนการบรรจุชิ้นส่วนรถยนต์ด้วยหลักการยศาสตร์ หลังการศึกษาและประเมินความเสี่ยงทางการยศาสตร์ของกระบวนการบรรจุชิ้นส่วนรถยนต์ พบกระบวนการบรรจุชิ้นส่วนรถยนต์ที่มีความเสี่ยงทางการยศาสตร์ อันนำไปสู่การเสนอแนวทางการเพิ่มประสิทธิภาพกระบวนการบรรจุชิ้นส่วนรถยนต์ด้วยหลักการยศาสตร์ อาทิ การแก้ไขเชิงวิศวกรรม การแก้ไขเชิงบริหารจัดการ และการแก้ไขเชิงปฏิบัติการ เพื่อการจำกัดการเคลื่อนไหวที่เปล่าประโยชน์ การรวมการเคลื่อนไหวและอุปกรณ์เข้าด้วยกัน การจัดปรับวางตำแหน่งงานและลักษณะการเคลื่อนไหวร่างกายวิธีใหม่ และการจัดการเคลื่อนไหวร่างกายให้ง่ายขึ้น เพื่อให้บริษัทนำแนวทางดังกล่าวนี้ไปเป็นข้อมูลพื้นฐานเพื่อต่อยอดและเพิ่มประสิทธิภาพกระบวนการบรรจุชิ้นส่วนรถยนต์ต่อไป
การประยุกต์ใช้แบบจำลองทางคณิตศาสตร์ในการเพิ่มประสิทธิภาพเกี่ยวกับปัญหาการจัดเรียงสินค้าเข้าตู้คอนเทนเนอร์,งานวิจัยนี้มีวัตถุประสงค์ เพื่อศึกษาเกี่ยวกับการประยุกต์ใช้แบบจำลองทางคณิตศาสตร์ในการเพิ่มประสิทธิภาพเกี่ยวกับปัญหาการจัดเรียงสินค้าเข้าตู้คอนเทนเนอร์ จากบริษัทกรณีศึกษาแห่งหนึ่ง โดยการศึกษาครั้งนี้ต้องการที่จะเพิ่มประสิทธิภาพและลดปัญหาที่เกี่ยวกับการจัดเรียงสินค้าเข้าตู้คอนเทนเนอร์ที่ในปัจจุบันยังไม่ได้เป็นระเบียบแบบแผนมากที่เท่าที่ควร ใช้พื้นที่สิ้นเปลือง มีค่าใช้จ่ายสูง และไม่ได้เต็มประสิทธิภาพ จึงได้นำแบบจำลองทางคณิตศาสตร์มาใช้ในการวิเคราะห์และประมวลผลข้อมูล โดยใช้ Microsoft Excel Solver และ Visual Basic Applications มาช่วยให้สมการจากแบบจำลองทางคณิตศาสตร์ สามารนำไปใช้ได้จริง ซึ่งถ้าชุดข้อมูลจำนวนมากจะทำให้ตัวแปรมีจำนวนมากเกิน 200ตัวแปร จึงต้องนำ Open Solver 2.9.3 มาใช้ เพราะ Microsoft Excel Solver สามารถประมวลผลได้แค่ 200ตัวแปร ซึ่งเมื่อนำมาแบบจำลองทางคณิตศาสตร์มาใช้แล้วพบว่า สามารถใช้พื้นที่ในตู้คอนเทนเนอร์ได้อย่างมีประสิทธิภาพมากยิ่งขึ้น มีระเบียบแบบแผน ลดระยะเวลาการจัดเรียง และยังสามารถลดค่าใช้จ่ายได้เป็นอย่างดี โดยการใช้พื้นที่ในตู้คอนเทนเนอร์เพิ่มขึ้น 9.316 ลูกบาศก์เมตรหรือคิดเป็นร้อยละ 19.415 อีกทั้งยังสามารถลดค่าใช้จ่ายในการเลือกตู้ และยังสามารถลดระยะเวลาในการจัดหาวิธีการจัดเรียง 58นาที หรือคิดเป็นร้อยละ 165.71
คู่มือปฏิบัติงานกระบวนการทำงานขาออกทางเรือแบบ Direct Flight,รายงานปฏิบัติสหกิจเล่มนี้เป็นรายงานเชิงพรรณนาซึ่งมีเนื้อหาเกี่ยวกับขั้นตอนกระบวนการขาออก ที่มีวัตถุประสงค์เพื่อช่วยให้เกิดความรู้ความเข้าใจในกระบวนการส่งออกและหน้าที่ของแผนกฝ่ายลูกค้าสัมพันธ์มากยิ่งขึ้น ซึ่งมีเนื้อหาเกี่ยวกับการอธิบายขั้นตอนกระบวนการส่งออก การเปรียบเทียบค่าระวาง การจองระวาง กับสายเรือ นอกจากนี้ยังอธิบายคำศัพท์และเอกสารที่เกี่ยวข้องในกระบวนการอีกด้วย การจัดทำคู่มือปฏิบัติงาน ขาออกช่วยลดระยะเวลาในการสอนงาน สามารถเรียนรู้เข้าใจได้ด้วยตนเองในขั้นพื้นฐานได้และสามารถนำความรู้ที่ได้จากการอ่านไปต่อยอดเพื่อนำไปปรับเปลี่ยนให้เข้ากับการทำงานในอนาคตได้อีกด้วย จากการทำรายงานปฏิบัติสหกิจเล่มนี้ มีข้อเสนอแนะว่า ควรมีการปรับปรุงเนื้อหาในเล่มคู่มือปฏิบัติงานอย่างต่อเนื่องสม่ำเสมอเพื่อผลลัพธ์ในการทำงานที่ดียิ่งขึ้น เพราะในอนคตอาจมีการเปลี่ยนแปลงเนื้อหาในเล่มได้ ทั้งนี้ เนื้อหาในเล่มปฏิบัติงานเล่มนี้อาจไม่สะท้อนขั้นตอนการทำงานจริงอย่างสมบูรณ์ได้ เพราะอาจมีการเปลี่ยนขั้นตอนไปมาตามแต่สถานการณ์ที่เกิดขึ้นในอนาคตได้ จึงควรมีการปรับเปลี่ยนขั้นตอนการทำงานให้เหมาะสมกับสภาพแวดล้อมและสถานการณ์ที่เกิดขึ้นในขณะนั้น
การศึกษาขั้นตอนลดความผิดพลาดการจัดงานในคำขอขนส่ง (Transport Request) โดยการใช้ระบบ Transportation Request Enter/Change,การศึกษาค้นคว้างานวิจัยในครั้งนี้จัดทำขึ้นโดยมีวัตถุประสงค์เพื่อหาแนวทางในการปรับปรุงประสิทธิภาพการจัดงานในคำขอขนส่ง (Transport Request) กรณีศึกษา ผู้ผลิตอุปกรณ์เครื่องจักรสำหรับอุตสาหกรรมผลิตเหล็ก เป็นอันดับสามของตลาดโลก ผู้วิจัยได้ทำการศึกษากระบวนการการทำงานในปัจจุบัน ตั้งแต่กระบวนการ Purchase Request จนถึงกระบวนการ Transport Request ทำให้วิเคราะห์หาสาเหตุของปัญหาและเสนอแนวทางในการแก้ปัญหา จากการที่ผู้ศึกษาได้ศึกษากระบวนการทำงานนั้น ทำให้ทราบถึงปัญหาที่เกิดขึ้นในกระบวนการจัดงานในคำขอขนส่ง Transport Request โดยการใช้ระบบ Transportation Request Enter/Change ดังนั้นผู้ศึกษาได้ทำการเก็บรวบรวมข้อมูลที่เกี่ยวข้องกับกระบวนการจัดงานในคำขอขนส่ง Transport Request โดยการใช้ระบบ Transportation Request Enter/Change ซึ่งเป็นปัญหา Human Error ทางผู้ศึกษาจึงได้นำแนวคิดและวิธีก้างปลาหาสาเหตุของปัญหา ซึ่งมี 2 สาเหตุด้วยกัน คือ 1.กรอกข้อมูลผิดพลาด และ 2. พนักงานขาดความรู้ความเข้าใจ ผู้ศึกษาจึงกำหนดแนวทางในการแก้ปัญหาดังกล่าวขึ้น 2 แนวทางแนวทาง เพื่อช่วยลดข้อผิดพลาดการจัดงานในคำขอขนส่ง Transport Request โดยการจัดทำคู่มือ เพิ่มกระบวนการตรวจสอบข้อมูลตอนการรับข้อมูลและขั้นตอนหลังการคีย์ข้อมูลลงระบบเรียบร้อยแล้ว และจัดทำแบบฟอร์มเพื่อตรวจสอบความถูกต้อง รายงานที่ผู้ศึกษาได้จัดทำขึ้นนี้จะช่วยลดความผิดพลาดการจัดงานในคำขอขนส่ง Transport Request โดยการใช้ระบบ Transportation Request Enter/Change ดังนั้นผู้ศึกษาจึงได้นำเสนอแนวทางมาประยุกต์ใช้เพื่อเป็นแนวทางและประโยชน์ให้กับบริษัทฯ ในอนาคต กิตติกรรมประกาศ งานวิจัยเรื่องการศึกษาขั้นตอนลดความผิดพลาดการจัดงานในคำขอขนส่ง (Transport Request) โดยการใช้ระบบ Transportation Request Enter/Change สำเร็จลุล่วงไปได้ด้วยดี ด้วยความอนุเคราะห์จากอาจารย์ที่ปรึกษา อาจารย์ ดร. ปิยะวัฒน์ ชนินตระกูล ที่เสียสละเวลาในการให้คำปรึกษาแนะนำแนวทางในการดำเนินการวิจัยได้ถูกต้อง ตลอดจนแก้ไขข้อบกพร่องต่าง ๆ ด้วยความละเอียดถี่ถ้วนและเอาความเอาใจใส่เสมอมา จนงานวิจัยเสร็จสมบรูณ์ด้วยดี ผู้วิจัยรู้สึกทราบซึ้งเป็นอย่างยิ่ง จึงขอกราบพระคุณเป็นอย่างสูงไว้ ณ โอกาสนี้ ขอขอบคุณ รวมถึงแผนกจัดซื้อ (Purchasing) และ คุณวรารัตน์ โชคบุญชู คุณกรรนิการ์ ไชยไทย คุณประสิทธิชัย บุญแจ้ง รวมถึงบุคลากรท่านอื่น ๆ ที่ไม่ได้กล่าวนามทุกท่าน ที่เปิดโอกาสให้ได้เข้าไปศึกษา แสวงหาความรู้ รวมถึงประสบการณ์ที่มีประโยชน์ ให้ความร่วมมือเป็นอย่างดีในการเก็บรวบรวมข้อมูลและสนับสนุนเครื่องมือที่ใช้การวิจัยซึ่งเป็นส่วนที่มำให้การทำงานวิจัยฉบับนี้สำเร็จลุล่วงไปตามวัตถุประสงค์ที่วางไว้ สุดท้ายนี้ขอกราบขอบพระคุณบิดามารดาที่ให้การสนับสนุนในการศึกษา คอยให้คำปรึกษาตลอดระยะเวลาในการศึกษา ตลอดผู้เกี่ยวข้องที่ไม่ได้กล่าวถึง ณ โอกาสนี้ด้วย นางสาว ธนพร พันธุเกตุ มหาวิทยาลัยบูรพา พ.ศ. 2565 สารบัญ หน้า บทคัดย่อก กิตติกรรมประกาศข สารบัญค สารบัญง สารบัญภาพจ สารบัญภาพ (ต่อ)ฉ สารบัญตารางช
การเพิ่มประสิทธิภาพพื้นที่จัดเก็บบรรจุภัณฑ์,"ในการศึกษาการเพิ่มประสิทธิภาพพื้นที่จัดเก็บบรรจุภัณฑ์ บริษัท (ประเทศไทย) มีวัตถุประสงค์ 1) เพื่อศึกษาขั้นการดำเนินภายในคลังสินค้าของบริษัทกรณีศึกษา 2) เพื่อศึกษาแนวทางการบริหารจัดการพื้นที่คลังสินค้า โดยผู้ศึกษาทำการรวบรวมข้อมูล และนำข้อมูลที่ได้ทำการวิเคราะห์โดยใช้ แผนผังก้างปลา (Fishbone Diagram) ในการวิเคราะห์ปัญหาและสาเหตุของปัญหา เมื่อทราบปัญหาแล้วผู้จัดทำได้ทำการใช้แนวคิด ABC Analysis ในการจัดเรียงหมวดหมู่ของบรรจุภัณฑ์ประเภทต่างๆโดยใช้ปริมาณการใช้งานเป็นหลัก และทำการนำบรรจุภัณฑ์ที่ไม่มีการใช้งานไปใช้ร่วมกับชิ้นงานที่ยังมีความต้องการอยู่ในปัจจุบัน ผลการศึกษา พบว่าสามารถเพิ่มประสิทธิภาพในการจัดเก็บบรรจุภัณฑ์ได้ จากเดิมสามารถใช้พื้นที่ในการจัดเก็บ 63.68 ตร.ม. จากทั้งหมด 94.26 ตร.ม. คิดเป็นร้อยละ 67.56 หลังจากทำการปรับปรุงแล้วสามารถใช้พื้นที่ในการจัดเก็บ 70.38 ตร.ม คิดเป็นร้อยละ 74.67 โดยรวมแล้วมีพื้นที่ใช้สอยเพิ่มขึ้นจากเดิม ร้อยละ 7.11 นอกจากนี้การนำบรรจุภัณฑ์ที่ไม่เคลื่อนไหวไปประยุกต์ใช้ร่วมกับชิ้นงานรุ่นอื่นๆนั้นสามารถลดต้นทุนการสั่งซื้อบรรจุภัณฑ์ได้ 91 กล่อง กล่องละ 90 บาท เป็นจำนวนเงิน 8,190 บาท"
การเพิ่มประสิทธิภาพการเบิกจ่ายสินค้าเข้าสู่ กระบวนการส่งออกให้ลูกค้า,"การวิจัยครั้งนี้มีวัตถุประสงค์เพื่อศึกษาและวิเคราะห์กระบวนการเบิกจ่ายสินค้า และเสนอแนวทางในการปรับปรุงประสิทธิภาพการเบิกจ่ายสินค้า โดยการใช้ทฤษฎีและแนวคิดเกี่ยวกับระบบการจัดการแบบลีน (Lean Management System) จากการศึกษากระบวนการและขั้นตอนการทำงานในปัจจุบันของบริษัทกรณีศึกษา พบปัญหาในการจัดเตรียมและการเบิกจ่ายชิ้นประกอบแต่ละRouteไม่สอดคล้องกับประสิทธิภาพของการทำงานของพนักงานและพื้นที่จัดเตรียม เนื่องจากการจัด zone ในแต่ละroute นั้นจะจัดตามลูกค้าเป็นหลักซึ่งคำสั่งซื้อของลูกค้ามีปริมาณที่แตกต่างกัน ส่งผลให้มีปริมาณสินค้าที่เบิกจ่ายมีปริมาณแตกต่างกันจำนวนมาก คลัง จึงทำการปรับปรุง route ของ PC Store ให้เกิดความสมดุลกัน ผลจากการดำเนินงานแก้ไขด้วยการประยุกต์ใช้ทฤษฎีและแนวคิดเกี่ยวกับระบบการจัดการแบบลีน (Lean Management System) มาเป็นแนวทางการปรับปรุง พบว่า สามารถปรับจำนวนใบคัมบังให้มีจำนวนใบคัมบังต่อรอบเฉลี่ยใกล้กันมากขึ้น จากเดิมจำนวนใบคัมบังต่อรอบเฉลี่ยมีค่าการกระจายตัว เท่ากับ 23.79 คัมบัง หลังการปรุง zone ใหม่ให้กับทั้ง 4 route มีค่าการกระจายตัวของจำนวนใบคัมบังต่อรอบเฉลี่ย เท่ากับ 0.5 ซึ่งสามารถลดค่าการกระจายตัว 23.29 คิดเป็นร้อยละ 97.8 นอกจากนี้ยังสามารถเพิ่มประสิทธิภาพของการทำงานของพนักงานที่ทำการเบิกสินค้าในแต่ละ route มีประสิทธิภาพมากขึ้น ช่วยลดการกระบวนการทำงานซ้ำซ้อนและลดความสูญเปล่าที่เกิดจากการทำงานเบิกสินค้าไม่ทันในแต่ละรอบของพนักงานที่ทำให้เกิดการหยุดชะงักของกระบวนการนอกจากนี้ยังช่วยลดความสูญเปล่าจากกระบวนการทำงาน และการทำงานที่เกิดการหยุดชะงัก 1.ที่มา และความสำคัญ (INTRODUCTION) เนื่องจากในปัจจุบันอุตสาหกรรมการผลิตชิ้นส่วนยานยนต์มีการแข่งขันทางธุรกิจในอัตราที่สูงขึ้น ทำให้ผู้ประกอบการต้องสร้างเป้าหมายในการยกระดับคุณภาพของกระบวนการต่างๆให้มีระบบแบบแผนที่ชัดเจน การจัดการทรัพยากรจึงเป็นปัจจัยที่สำคัญที่จะช่วยลดความสูญเสียต้นทุนทางด้านวัตถุดิบ แรงงาน หรือสิ่งอำนวยความสะดวกที่เกี่ยวข้องกับการสิ้นเปลืองพลังงาน ให้มีปริมาณการใช้งานเป็นไปตามกำลังการผลิตที่วางแผนเอาไว้โดยไม่เกิดการสูญเสียโดยเปล่าประโยชน์ และมีการจัดต้นทุนส่วนเกินที่ไม่จำเป็นของกระบวนการให้ลดลงแต่ยังคงสามารถตอบสนองความต้องการของลูกค้าได้อย่างถูกต้องและมีความพึงพอใจมากที่สุด เพื่อเพิ่มความสามารถทางการแข่งขันขององค์กร รวมถึงการวางแผนการบริหารจัดการที่ดีและมีประสิทธิภาพจะช่วยส่งเสริมให้องค์กรสามารถดำเนินงานบรรลุเป้าหมายที่ตั้งไว้ นอกจากนี้กระบวนการด้านโลจิสติกส์ยังถือเป็นส่วนสำคัญที่จะช่วยเพิ่มประสิทธิภาพการดำเนินงานขององค์กรได้เช่นกัน ทั้งในด้านของการวางแผนและพัฒนา การจัดซื้อ การประสานงาน การบริหารคลังสินค้า การบริหารการขนส่ง การเคลื่อนย้ายวัสดุ รวมถึงการบริหารประสิทธิภาพการทำงานของพนักงาน เพื่อให้สามารถทำงานสอดคล้องกับสภาพแวดล้อมที่เปลี่ยนแปลงอยู่ตลอดเวลา บริษัทกรณีศึกษาเป็นกลุ่มผู้ประกอบการผลิตชิ้นส่วนพลาสติกทั้งภายนอกและภายในสำหรับยานยนต์ ผลิตท่อน้ำมันเบรก พวงมาลัยสำหรับยานยนต์ ถุงลมนิรภัย ชิ้นส่วนถุงลมนิรภัยและชิ้นส่วนยางสังเคราะห์ ที่มียอดขายเติบโตขึ้นอย่างต่อเนื่อง มีหลักการพื้นฐานการดำเนินธุรกิจที่สำคัญคือ การควบคุมคุณภาพ ทั้งในด้านการคัดสรรวัตถุดิบและอุปกรณ์การผลิต ด้านต้นทุนรวมและด้านการส่งมอบ โดยใช้ระบบการผลิตแบบ TPS (Toyota Production System) ควบคุมการผลิตและปรับปรุงอย่างต่อเนื่อง ระบบการผลิตแบบเป็นการผลิตแบบไม่มีสินค้าคงคลัง จุดประสงค์หลักคือ การผลิตแบบพอดีกับปริมาณการสั่งซื้อเท่านั้น โดยผลิตสินค้าที่มีคุณภาพสูงสุดด้วยต้นทุนที่ต่ำที่สุด และใช้เวลาตั้งแต่เริ่มจนจบกระบวนการสั้นที่สุด การศึกษาในครั้งนี้ ผู้วิจัยจะทำการศึกษาในกระบวนการทำงานในแผนก Production Admin มีหน้าที่หลักในการสนับสนุนกระบวนการผลิต การเคลื่อนย้ายสินค้าจนถึงส่งให้กลับลูกค้าและประสานงานกับแผนกอื่น ปัจจุบันกระบวนการทำงานของสินค้า PC (Part control) โดยส่วนของขั้นตอนการจัดเตรียมใบคัมบังลงใน Heijunka Post (PC Store) ของ route ที่ 1 กับ 2 ลูกค้า Gateway และ route 3 กับ 4 ลูกค้า Samrong, Banpho ให้แก่สายงานนั้น มีจำนวนใบคัมบังในปริมาณที่สัดส่วนแตกต่างกันเป็นอย่างมากทำให้การเบิกจ่ายชิ้นส่วนประกอบแต่ละ route มีการจัดการเวลาและประสิทธิภาพการทำงานของพนักงานแสดงประสิทธิภาพได้ไม่เต็มที่ ส่งผลให้การเบิกจ่ายสินค้าบาง route ของ PC Store มีจำนวนสินค้าที่ทำการเบิกจ่ายสินค้าไปยังพื้นที่จัดเตรียมไม่ทันของแต่ละรอบทำให้เกิดการหยุดชะงักและตรงพื้นที่บริเวณ PC Store ที่ทำการเบิกสินค้านั้นมีกล่องวางหนาแน่นซึ่งเกิดจากการที่มีจำนวนงานที่เบิกจ่ายสินค้าใน route นั้นมีจำนวนมากจึงทำให้ยากต่อการเคลื่อนย้าย และรถ dolly ที่มีอยู่อย่างจำกัดไม่เพียงพอรองรับในบางรอบจึงและยังมีผลต่อความเครียด ความเหนื่อยยาก สภาพความพร้อมของพนักงาน อีกทั้งยังมีบาง route ที่มีจำนวนของใบคัมบังที่ใช้ในการเบิกจ่ายสินค้าน้อยทำให้เกิดความสูญปล่าวของการทำงานพนักงานและการใช้รถ dolly ซึ่งปัญหาในด้านกระบวนการเบิกจ่ายสินค้าที่มีระบบ JIT (Just In Time) จึงส่งผลกระทบต่อการควบคุมและการบริหารจัดการสินค้าขาออกในด้านของปริมาณสินค้าและการทำงานของพนักงาน ทำให้องค์กรมีความสูญเปล่าปรากฏอยู่ ซึ่งเป็นสาเหตุของการทำงานอย่างไม่มีประสิทธิภาพ ผู้วิจัยจึงมีแนวคิดในเสนอการแก้ปัญหาจำนวนสินค้า route ที่ 1 กับ 2 ลูกค้า Gateway และ route 3 กับ 4 ลูกค้า Samrong, Banpho ของ PC Store ยกเว้น Route 5 ที่มีขั้นตอนกระบวนการแตกต่าง Route อื่นโดยการใช้แนวคิดทฤษฎีและแนวคิดเกี่ยวกับระบบการจัดการแบบลีน (Lean Management System) ซึ่งเป็นแนวคิดที่นิยมนำมาใช้ในการบริหารในเรื่องของการลดความสูญปล่าวในการปรับปรุงการการทำงาน และนำมาพัฒนาและควบคุมการไหลของสินค้าในระบบและให้การจัดสรรทรัพยากรมีประสิทธิภาพมากขึ้น"
การปรับปรุงประสิทธิภาพในกระบวนการแบ่งบรรจุท่อแคพิลลารี,งานวิจัยในครั้งนี้เป็นการศึกษาปรับปรุงประสิทธิภาพในกระบวนการแบ่งบรรจุท่อแคพิลลารีเพื่อจัดส่งให้กับบริษัท ไดกิ้น อินดัสทรีส์ กรณีศึกษา จำกัดมีวัตถุประสงค์เพื่อศึกษากระบวนการแบ่งบรรจุท่อแคพิลลารีและหาแนวทางในการลดความสูญเปล่าที่เกิดขึ้นในเรื่องของเวลา โดยใช้เครื่องมือวิเคราะห์ทำไม-ทำไม (Why-Why Analysis) เพื่อใช้วิเคราะห์หาสาเหตุและแนวทางการแก้ไข โดยเก็บข้อมูลก่อน-หลังการดำเนินการแก้ไขปัญหาอย่างละ 5 ครั้ง ซึ่งมีการเก็บข้อมูลดังต่อไปนี้ 1. จำนวนกระบอกที่นำมาแบ่งบรรจุในแต่ละครั้ง 2. เวลาในการเตรียมกระบอกเปล่าต่อครั้ง หลังจากทำการเก็บข้อมูลจึงนำมาคำนวณหาเวลาเฉลี่ยในการเตรียมกระบอกเปล่าต่อครั้งและต่อกระบอก ซึ่งวิธีการแก้ปัญหา คือ ใช้วิธีการจัดระเบียบที่จัดเก็บกระบอกเปล่าใหม่และทำการจัดทำป้ายระบุขนาดกระบอกเปล่าเพื่อจำแนกตามความยาวของกระบอกเปล่า จากผลการศึกษาพบว่าสามารถช่วยเพิ่มประสิทธิภาพในการทำงานได้จริง และลดเวลาในกิจกรรมการเตรียมกระบอกเปล่าได้ถึงร้อยละ 75.48
การเพิ่มประสิทธิภาพการจัดการสินค้าคงคลังขั้นต่ำ ด้วยการใช้ระบบการจัดการการเข้าก่อนออกก่อนของสินค้าบนชั้นไฮเบย์แบบดิจิตอล,การศึกษาครั้งนี้มีวัตถุประสงค์เพื่อศึกษาการเพิ่มประสิทธิภาพการจัดการสินค้าคงคลังขั้นต่ำ เนื่องจากการทำงานในปัจจุบันของบริษัทกรณีศึกษา ยังต้องการเพิ่มประสิทธิภาพในการจัดการสินค้าคงคลังขั้นต่ำ (Safety Stock) เนื่องจากการจัดเก็บสินค้าคงคลังขั้นต่ำ (Safety Stock) ที่ไม่เป็นระบบ มีการบันทึกข้อมูลสินค้าและตำแหน่งการเก็บที่ไม่ชัดเจน จึงส่งผลให้ขาดประสิทธิภาพในการนำออกไปใช้ ทั้งในเรื่องของความล่าช้าในการหาสินค้าเมื่อมีความต้องการใช้ เพราะไม่แน่ใจว่าสินค้าที่ต้องการใช้นั้นอยู่ตรงตำแหน่งใดบน High Bay และในการนำสินค้าออกไปใช้ไม่เป็นไปตามหลักการ FIFO (First In First Out) และผลการศึกษาพบว่า เมื่อใช้ระบบการจัดการการเข้าก่อนออกก่อนของสินค้าบนชั้นไฮเบย์แบบดิจิตอล (Digital FIFO High Bay) สามารถเพิ่มประสิทธิภาพในการจัดการสินค้าคงคลังขั้นต่ำ (Safety Stock) ได้ โดยในกระบวนการนำสินค้าออกไปใช้ ก่อนการใช้ระบบ Digital FIFO High Bay นั้นใช้เวลาเฉลี่ย 45.20นาที และหลังการใช้ระบบ Digital FIFO High Bay ใช้เวลาเฉลี่ย 32.58 นาที ซึ่งการใช้ระบบ Digital FIFO High Bay สามารถลดระยะเวลาในกระบวนการทำงานไปได้ 14.22 นาที และทำให้การจัดการสินค้าคงคลังขั้นต่ำ (Safety Stock) เป็นไปตามหลักการ FIFO (First In First Out)
การเพิ่มประสิทธิภาพการจัดส่ง,การเพิ่มประสิทธิภาพการจัดส่ง กรณีศึกษาบริษัท ปัญหาการส่งสินค้าไม่ครบ เมื่อศึกษาปัญหาและแนวทางแก้ไขปรับปรุงการทำงานส่วนที่บกพร่อง ซึ่งส่งผลกระทบต่อต้นทุนการจัดส่งสินค้า ข้อมูลสัมภาษณ์ร่วมกับการสังเกตผู้เกี่ยวข้องกับกระบวนการ แนวทางการแก้ไขปัญหา เสริมสร้างศักยภาพภายในองค์กร ส่งเสริมให้ความรู้และทักษะเพิ่มความเชี่ยวชาญของพนักงาน หรือการเพิ่มศักยภาพทางด้านการผลิต เพิ่มการจ้างงานล่วงเวลาให้กับพนักงานทุกคน จัดประชุมระดมความคิดเพื่อช่วยกันแก้ไขปัญหาต้นตอที่ส่งผลกระทบต่อต้นทุนและส่งผลเสียกับทางบริษัท
การศึกษาและประเมินความเสี่ยงในขั้นตอนการอบรมออนไลน์ของพนักงานแรงงานภายนอก,งานวิจัยครั้งนี้มีวัตถุประสงค์ เพื่อศึกษาและประเมินความเสี่ยงในขั้นตอนการอบรมออนไลน์ของพนักงานแรงงานภายนอก โดยทำการเก็บรวบรวมข้อมูลจากการสังเกตการณ์ระหว่างปฏิบัติงาน จากนั้นจึงนำข้อมูลที่ได้มาทำการรวบรวม เรียบเรียง ตรวจสอบ และจัดหมวดหมู่ เพื่อนำข้อมูลมาใช้วิเคราะห์และประเมินความเสี่ยงในแต่ละขั้นตอนการอบรมออนไลน์ของพนักงานแรงงานภายนอก ผลการวิจัยพบว่า ต้องมีแผนควบคุมความเสี่ยงจำนวนทั้งหมด 4 ความเสี่ยง ต้องมีมาตรการควบคุมความเสี่ยงทั้งหมด 2 ความเสี่ยง และยอมรับความเสี่ยงได้ทั้งหมดจำนวน 2 ความเสี่ยง ซึ่งสาเหตุส่วนใหญ่ของความเสี่ยง คือ พนักงานไม่มีความละเอียดรอบคอบ และสาเหตุอื่น ๆ คือ พนักงานมีภาระหน้าที่เป็นจำนวนมาก มีผู้เข้าใช้งานเป็นจำนวนมาก สัญญาณอินเทอร์เน็ตไม่เพียงพอต่อการใช้งาน และเก้าอี้ที่มีไม่สามารถใช้งานได้ โดยสามารถหาวิธีแก้ไข และป้องกันความเสี่ยงได้โดยการที่พนักงานต้องมีความละเอียดรอบคอบในการทำงานทุกขั้นตอน มีการลดภาระหน้าที่ให้กับพนักงาน หรือเพิ่มจำนวนพนักงานเพื่อเขามาช่วยแบ่งเบาภาระหน้าที่ให้ลดน้อยลง เพื่อเพิ่มประสิทธิภาพในการทำงานให้ดีมากยิ่งขึ้น ทำการจัดการเว็บไซต์ให้สามารถรองรับการเข้าถึงได้เป็นจำนวนมาก เพิ่มสัญญาณอินเทอร์เน็ตให้เพียงพอต่อการใช้งาน เพิ่มจำนวนเก้าอี้ให้เพียงพอต่อการใช้งาน และเตรียมเก้าอี้ให้พร้อมต่อการใช้งาน
การวิเคราะห์เชิงเปรียบเทียบต่อคุณภาพบริการของตัวแทนนำเข้าสินค้าทางอากาศ,การศึกษาวิจัยเรื่อง การวิเคราะห์เชิงเปรียบเทียบต่อคุณภาพบริการของตัวแทนนำเข้าสินค้าทางอากาศ ของบริษัท (กรุงเทพมหานคร) จำกัดครั้งนี้ เป็นงานวิจัยเชิงปริมาณ (Quantitative research) มีวัตถุประสงค์ที่ต้องการศึกษาความพึงพอใจต่อคุณภาพบริการของ Freight Forwarder ตามแนวคิด SERVQUAL ศึกษาความพึงพอใจ ส่วนประสมทางการตลาด (4Ps) ในบริการของ Freight Forwarder และเพื่อเปรียบเทียบคุณภาพการให้บริการของ Freight forwarder ด้วยการเก็บรวมรวมข้อมูลโดยใช้แบบสอบถามกับกลุ่มประชากร คือพนักงานแผนกโลจิสติกส์จำนวน 6 คน และนำข้อมูลมาวิเคราะห์ด้วยสถิติ ค่าร้อยละ ค่าเฉลี่ย ส่วนเบี่ยงเบนมาตรฐาน และคำนวณคุณภาพการบริการ ด้วยสูตร ระดับความคาดหวัง - ระดับความพึงพอใจ ผลการศึกษาพบว่าประชากรผู้ตอบแบบสอบถามการประเมินคุณภาพการบริการของ Freight Forwarder ส่วนใหญ่ อยู่ในระดับพนักงาน และประสบการณ์ทำงานส่วนใหญ่อยู่ที่ 10 ปี มีความพึงพอใจต่อบริการตามแนวคิด SERVQUAL ของ Freight Forwarder Y มากกว่า Freight Forwarder X โดย มีค่าคุณภาพบริการโดยรวมเฉลี่ยอยู่ที่ -0.85 ในขณะที่ Freight Forwarder X มีค่าคุณภาพบริการโดยรวมเฉลี่ยอยู่ที่ -0.93 ซึ่งมีค่าเฉลี่ยโดยรวมมากกว่าอยู่ที่ 0.08 และมีความพึงพอใจต่อส่วนประสมทางการตลาด (4Ps) ในบริการของ Freight Forwarder X มากกว่า Freight Forwarder Y เนื่องจากมีค่าเฉลี่ยความพึงพอใจโดยรวมอยู่ที่ 3.88 ในขณะที่ Freight Forwarder Y มีค่าเฉลี่ยความพึงพอใจโดยรวมอยู่ที่ 3.78 ซึ่งมีค่าเฉลี่ยความพึงพอใจโดยรวมมากกว่าอยู่ที่ 0.10
การเพิ่มประสิทธิภาพการพยากรณ์คำสั่งซื้อวัตถุดิบชิ้นส่วนยานยนต์,"บทคัดย่อ งานวิจัยนี้มีวัตถุประสงค์เพื่อคัดเลือกเทคนิคการพยากรณ์ที่เหมาะสมในการพยากรณ์คำสั่งซื้อวัตถุดิบชิ้นส่วนยานยนต์ของบริษัทกรณีศึกษา ผู้วิจัยได้ทำการคัดเลือกวัตถุดิบ X010 เป็นตัวแทน เนื่องจากเป็นวัตถุดิบที่มีค่าผลต่างระหว่างการพยากรณ์และยอดคำสั่งซื้อจริงมาก และมีมูลค่าสูง โดยใช้รูปแบบการพยากรณ์ทั้งหมด 6 วิธี ได้แก่ 1) Simple moving average 2) Single exponential smoothing 3) Double exponential smoothing 4) Holt-Winter’s Method for Additive Seasonal Effect 5) Holt-Winter’s Method for Multiplicative Seasonal Effect 6) Seasonal index และเลือกวิธีการพยากรณ์ที่เหมาะสมที่สุด โดยพิจารณาจากค่าความคลาดเคลื่อนต่ำที่สุด จากผลการศึกษาพบว่าการพยากรณ์วิธี Holt-Winter’s Method for Multiplicative Seasonal Effect มีความเหมาะสมที่สุด เนื่องจากในภาพรวมมีค่าความคลาดเคลื่อนต่ำที่สุด โดยมีค่า MAPE เท่ากับ 46, MAD เท่ากับ 677 และ MSE เท่ากับ 730,640 และยังสามารถลดผลต่างระหว่างค่าที่เกิดจากการพยากรณ์กับปริมาณการใช้วัตถุดิบจริง โดยลดลงจากร้อยละ 38 เป็นร้อยละ 25 ช่วยเพิ่มประสิทธิภาพได้ถึงร้อยละ 13 อีกทั้งเมื่อนำค่าต่ำสุดของการพยากรณ์จากโปรแกรม Minitab มาเปรียบเทียบกับการพยากรณ์ของบริษัทกรณีศึกษาพบว่าช่วยลดผลต่างระหว่างค่าที่เกิดจากการพยากรณ์กับปริมาณการใช้วัตถุดิบจริง โดยลดลงจากร้อยละ 38 เป็นร้อยละ 16 ช่วยเพิ่มประสิทธิภาพได้ถึงร้อยละ 22 ซึ่งในการพยากรณ์ให้มีความแม่นยำมากขึ้นควรพิจารณาถึงค่าสูงสุดต่ำสุดในการพยากรณ์จะทำให้การสั่งซื้อวัตถุดิบล่วงหน้ามีความแม่นยำมากขึ้น"
การพัฒนาระบบการจัดการของเสียภายในโรงงาน,รายงานฉบับนี้เป็นส่วนหนึ่งของวิชา สหกิจศึกษา 91030459 (Cooperative Education) โดยผู้วิจัยได้เลือกทำหัวข้อ “การพัฒนาระบบการจัดการของเสียภายในโรงงาน” ซึ่งอยู่ภายใน ABC โดยมีวัตถุประสงค์เพื่อพัฒนาระบบการจัดการของเสียภายในโรงงานที่ 3 และโรงงานที่ 4 ให้มีประสิทธิภาพมากยิ่งขึ้น อีกทั้งเพื่อลดปริมาณขยะที่ต้องกำจัด และเพิ่มปริมาณขยะที่สามารถนำไปรีไซเคิลได้ ซึ่งการวิจัยในครั้งนี้ ผู้วิจัยได้ทำการลงพื้นที่ภายในโรงงานศึกษากระบวนการจัดการของเสีย และเก็บข้อมูลเพื่อหาสาเหตุของปัญหาที่เกิดขึ้น จึงทำให้พบว่าปัญหาที่เกิดขึ้นนั้นมาจากการที่ภายในโรงงานไม่มีการคัดแยกขยะที่ถูกต้อง และเหมาะสมมากพอ ผู้วิจัยจึงมีความต้องการที่จะพัฒนาระบบการจัดการของเสียให้มีประสิทธิภาพมากยิ่งขึ้น จากการศึกษา รวบรวมข้อมูลจากการลงพื้นที่การทำงานภายในโรงงานทำให้ผู้วิจัยได้เลือกที่จะแก้ไขต้นตอของปัญหาโดยการนำถังขยะหลากหลายประเภทมาจัดตั้งให้ตรงต่อความต้องการทิ้งขยะในพื้นที่การทำงานนั้น ๆ และลงพื้นที่ตรวจสอบความถูกต้องของการคัดแยกขยะทุกสัปดาห์ รวมทั้งให้คำแนะนำในการทิ้งขยะแก่พนักงานภายในโรงงาน เพื่อทำให้การจัดการของเสียนั้นมีประสิทธิภาพมากยิ่งขึ้น
การศึกษาความพึงพอใจของผู้ขายที่มีต่อกระบวนการจัดซื้อจัดจ้าง,"รายงานฉบับนี้เป็นการศึกษาความพึงพอใจของผู้ขายที่มีต่อกระบวนการจัดซื้อจัดจ้าง อาคารสิงห์ คอมเพล็กซ์ อาคารเมโทรโพลิศ และ อาคารซันทาวเวอร์ส มีวัตถุประสงค์ เพื่อศึกษาความพึงพอใจของ ผู้ขายที่มีต่อกระบวนการจัดซื้อจัดจ้าง เพื่อวิเคราะห์หาสาเหตุของปัญหาและหาแนวทางเพื่อนำไปปรับปรุงแก้ไขการทำงานให้มีประสิทธิภาพดียิ่งขึ้น และเพื่อรักษามาตรฐานของงานจัดซื้อจัดจ้างให้เป็นไปตามมาตรฐานที่บริษัทกำหนด โดยการให้ผู้ขายทำแบบสอบถามจำนวน4ด้านเพื่อสำรวจความพึงพอใจ จากการหาสาเหตุของปัญหาพบว่า มีด้านที่ได้รับความพึงพอใจน้อยที่สุด ดังนี้ อาคาร สิงห์ คอมเพล็กซ์ ด้านที่ได้รับความพึงพอใจจากผู้ขายน้อยที่สุด คือ ด้านความพึงพอใจในขั้นตอนการสืบราคา / ต่อรองราคา / ประกวดราคา ดังนั้น ข้อแนะนำเพื่อเป็นแนวทางในการแก้ปัญหา คือ ทีมจัดซื้อจัดจ้างควรมีทักษะในการต่อรองราคา โดยทำให้ผู้ขายประทับใจ และได้ราคาที่ดีที่สุด เช่น การสื่อสาร การแก้ไขปัญหาเฉพาะหน้า เป็นต้น, อาคาร เมโทรโพลิศ ด้านที่ได้รับความพึงพอใจจากผู้ขายน้อยที่สุด คือ ด้านความพึงพอใจในขั้นตอนการสืบราคา / ต่อรองราคา / ประกวดราคา ดังนั้น ข้อแนะนำเพื่อเป็นแนวทางในการแก้ปัญหา คือ ทีมจัดซื้อควรมีการเตรียมตัวมากขึ้น ในเรื่องของการพูด การแก้ไขปัญหาเฉพาะหน้า และการสร้างสัมพันธไมตรีกับผู้ขาย ถือเป็นสิ่งสำคัญ, อาคาร ซันทาวเวอร์ส ด้านที่ได้รับความพึงพอใจจากผู้ขายน้อยที่สุด คือ ด้านการได้รับชำระเงิน ดังนั้น ข้อแนะนำเพื่อเป็นแนวทางในการแก้ปัญหา คือ ดำเนินการแต่ละขั้นตอนให้มีความกระชับมากขึ้น ประสานงานในแต่ละฝ่ายมากยิ่งขึ้น ซึ่งทำให้การทำงานร่วมกันเป็นทีมมีประสิทธิภาพมากขึ้น"
การศึกษาความพึงพอใจของผู้มาใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี,การศึกษาความพึงพอใจของผู้มาใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี มีวัตถุประสงค์เพื่อศึกษาระดับความพึงพอใจของผู้มาใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี และเพื่อนำผลการศึกษาข้อเสนอแนะนำมาพัฒนาและปรับปรุงคุณภาพการให้บริการให้ตรงกับความต้องการของผู้ที่มาใช้บริการ โดยกลุ่มตัวอย่างที่ใช้ในการศึกษา คือ ผู้ที่มาใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี จำนวนทั้งหมด 100 คน เครื่องมือที่ใช้คือแบบสอบถาม และสถิติที่ใช้ในการวิเคราะห์ข้อมูล ได้แก่ความถี่ร้อยละ ค่าเฉลี่ย ส่วนเบี่ยงเบนมาตรฐาน และทำการวิเคราะห์ความแตกต่างของค่าเฉลี่ยความพึงพอใจในการใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี โดยจำแนกตามปัจจัยส่วนบุคคล ได้แก่ เพศ อายุ ช่วงเวลาที่มาใช้บริการ และประเภทที่มาใช้บริการ ผลการศึกษา พบว่า ผู้ตอบแบบสอบถามส่วนใหญ่เป็นเพศชาย อายุระหว่าง 31 – 40 ปี ซึ่งมาใช้บริการช่วงเวลา 13.00 น. – 16.30 น. และมีการใช้บริการการออกใบประกาศนียบัตรฝ่ายช่างกล ผลการวิเคราะห์ความพึงพอใจของผู้มาใช้บริการการออกใบประกาศนียบัตรฝ่ายเดินเรือและฝ่ายช่างเครื่องของสำนักงานเจ้าท่าภูมิภาค สาขาชลบุรี โดยภาพรวมมีระดับความพึงพอใจมากที่สุด ซึ่งสามารถเรียงลำดับตามค่าเฉลี่ย ได้แก่ ด้านบุคลากร ด้านสถานที่และสิ่งอำนวยความสะดวก ด้านข้อมูลข่าวสาร และด้านกระบวนการบริการ
การเพิ่มประสิทธิภาพในการบริหารจัดการคลังสินค้าวัตถุดิบ,ในการศึกษาวิจัยการเพิ่มประสิทธิภาพในการบริหารจัดการคลังสินค้าวัตถุดิบ ชั้น 2 ของบริษัท อ็อพทิคัล(ประเทศไทย) มีวัตถุประสงค์เพื่อศึกษาขั้นตอนการดำเนินงานด้านการจัดการวัตถุดิบ (Raw material) และปรับปรุงประสิทธิภาพในการจัดการพื้นที่คลังสินค้าวัตถุดิบในส่วนของกิจกรรม Warehouse ผู้วิจัยได้เล็งเห็นปัญหาของการจัดการพื้นที่จัดเก็บวัตถุดิบที่ไม่เหมาะสม โดยมีการจัดการพื้นที่ที่ยืดหยุ่นมากเกินไป เช่น การเว้นพื้นที่ในการเก็บวัตถุดิบในแต่ละ SKU มากจนเกินไป จึงทำให้พื้นที่ที่เว้นไว้ดังกล่าวไม่ถูกนำมาใช้ให้เกิดประโยชน์ โดยในงานวิจัยครั้งนี้ได้ทำการศึกษา รวบรวมและวิเคราะห์ข้อมูลสภาพแวดล้อมการปฏิบัติงานจริง จัดเก็บข้อมูลจากเอกสาร การสัมภาษณ์ผู้ปฏิบัติงานที่เกี่ยวข้อง จากนั้นนำแนวคิดการวิเคราะห์การจัดกลุ่มวัสดุตามความถี่ในการใช้ (FSN Analysis) และ ABC Classification เพื่อนำมาวิเคราะห์การวางแผนจัดการออกแบบพื้นที่ในการจัดเก็บวัตถุดิบ และจัดกลุ่มของ Item Type ของแต่ละกลุ่มวัตถุดิบที่เหมาะสมในการจัดวางไว้ในแต่ละส่วนของคลังสินค้าวัตถุดิบ ชั้น 2 จากการศึกษาพบว่าผลจากการย้ายวัตถุดิบมายังโซน A มีระยะทางตามเส้นทางหลัก เท่ากับ 80 เมตร ลดลง 30 เมตร คิดเป็นร้อยละ 27.27 ระยะเวลาการเคลื่อนย้ายกลุ่มวัตถุดิบ 01:16 นาที ลดลง 36 วินาที คิดเป็นร้อยละ 32.15 และเลือกกลุ่มวัตถุดิบมาได้ 15 กลุ่ม โดยมีการใช้พื้นที่โซน A ทั้งหมด 90% เพิ่มขึ้น 44%
การศึกษาระบบการจัดการคำสั่งซื้อและการดำเนินการกิจกรรมการขนส่ง,"การวิจัยครั้งนี้มีวัตถุประสงค์ 1) เพื่อศึกษาระบบการจัดการคำสั่งซื้อและเส้นทางการเดินรถของบริษัทกรณีศึกษา 2) เพื่อศึกษาต้นทุนการขนส่งและวิเคราะห์การจัดการเส้นทางการเดินรถ 3) เพื่อเสนอแนะแนวทางการลดต้นทุนในการขนส่งให้มีประสิทธิภาพ โดยการสัมภาษณ์บุคลากรจากแผนก Sales Planning & Strategy เกี่ยวกับปัญหาที่เกิดขึ้น และผู้วิจัยได้ใช้แผนภูมิก้างปลา (Fishbone Diagram) ในการวิเคราะห์สาเหตุของปัญหาของกระบวนการจัดการคำสั่งซื้อ ผลการวิจัยครั้งนี้พบว่า 1) ในระบบการรับคำสั่งซื้อของบริษัทกรณีตัวอย่าง มีการรับข้อมูลคำสั่งซื้อของดีลเลอร์แบบไม่มีจำนวนขั้นต่ำ ทำให้ข้อมูลคำสั่งซื้อมีความกระจายตัว ทำให้เกิดความซับซ้อนในการจัดเที่ยวรถที่จะนำส่งสินค้า เนื่องจากคำสั่งซื้อที่เข้ามาในระบบมีจำนวนไม่เต็มคันรถ ทำให้มีการขนส่งในพื้นที่หลายจังหวัดในการขนส่งหนึ่งเที่ยว อีกทั้งยังมีปัญหาจากการขนส่งเที่ยวกลับ ทำให้เกิดต้นทุนการขนส่งที่ค่อนข้างสูง 2) ผู้วิจัยจึงได้เสนอแนะแนวทางจัดการระบบการจัดการคำสั่งซื้อ โดยการกำหนดให้แต่ละดีลเลอร์ ต้องมียอดคำสั่งซื้อ 4 คันขึ้นไป เพื่อให้ข้อมูลคำสั่งซื้อมีการรวมกลุ่มกันมากขึ้น ซึ่งจะทำให้สามารถจัดตารางเที่ยวรถได้ง่าย และสามารถจัดตารางเที่ยวรถให้สามารถขนส่งเต็มคันได้มากยิ่งขึ้น และนำการขนส่งสินค้าในรูปแบบมิลค์รัน (Milk Run) โดยใช้วิธี Saving Algorithm มาช่วยในการจัดเส้นทางการเดินรถของบริษัทกรณีศึกษา พบว่า ในด้านระยะทาง กรณีมีคำสั่งซื้อเช่นเดียวกันและมีการส่งสินค้าในทุก ๆ ดีลเลอร์ตัวอย่าง การจัดเส้นทางในรูปแบบมิลค์รัน (Milk Run) มีระยะทาง 1,086 กิโลเมตร ซึ่งมีระยะทางรวมน้อยกว่ารูปแบบการจัดเส้นทางในปัจจุบันของบริษัทกรณีศึกษาที่มีระยะทางรวม 1,272 กิโลเมตร อยู่ 186 กิโลเมตร คิดเป็นร้อยละ 85.38 ในด้านต้นทุนรวม การจัดเส้นทางในรูปแบบมิลค์รัน (Milk Run) มีต้นทุนรวมในกรณีส่งสินค้าเต็มคัน 5,500 THB/Unit ซึ่งมีต้นทุนรวมน้อยกว่ารูปแบบการจัดเส้นทางในปัจจุบันของบริษัทกรณีศึกษาที่มีต้นทุนรวมในกรณีส่งสินค้าเต็มคัน 7,000 THB/Unit อยู่ 1,500 THB/Unit คิดเป็นร้อยละ 78.57 และในกรณีส่งสินค้าไม่เต็มคัน การจัดเส้นทางในรูปแบบมิลค์รัน (Milk Run) มีต้นทุนรวม 9,500 THB/Unit ซึ่งมีต้นทุนรวมน้อยกว่ารูปแบบการจัดเส้นทางในปัจจุบันของบริษัทกรณีศึกษาที่มีต้นทุนรวม 12,000 THB/Unit อยู่ 2,500 THB/Unit เช่นกัน คิดเป็นร้อยละ 79.17 3) ผู้วิจัยจึงได้เสนอแนะแนวทางในการลดการสูญเสียพลังงานจากการขนส่งเที่ยวกลับ (Backhaul) โดยมีวิธีการดำเนินการโดยการสำรวจ ว่ามีดีลเลอร์ใดบ้างที่มีการซื้อขายกันเองระหว่างดีลเลอร์ และเสนอทางเลือกให้ใช้บริการการขนส่งของบริษัท เพื่อเพิ่มรายได้ให้กับบริษัทมากขึ้น และยังเป็นการลดการสูญเสียพลังงานและต้นทุนจากการขนส่งเที่ยวกลับอีกด้วย"
การลดต้นทุนการขนส่งจากการจัดวางเรียงพาเลทบนรถบรรทุก,"รายงานฉบับนี้เป็นการศึกษาการลดต้นทุนการขนส่งจากการจัดวางเรียงพาเลทบนรถบรรทุก ของแผนก Logistics of Transportation โดยมีวัตถุประสงค์เพื่อลดต้นทุนการขนส่งจากค่าขนส่งรถบรรทุกในการนำสินค้าไปส่งยังลูกค้า จากการที่ได้เข้าไปปฏิบัติงานในโครงการสหกิจศึกษา ณ ABC ผู้วิจัยได้รับมอบหมายให้ปฏิบัติหน้าที่ในแผนก Logistics of Transportation ซึ่งมีความรับผิดชอบในการรวบรวมข้อมูลต่าง ๆ ที่เกี่ยวข้องกับ Transportation ดังนั้นผู้วิจัยจึงศึกษาเกี่ยวกับต้นทุนในการขนส่งสินค้า ที่บริษัทมีต้นทุนในการจ้างรถขนส่งค่อนข้างสูงจึงได้ทำการเปลี่ยนรูปแบบการจัดวางพาเลทบนรถบรรทุก และเปรียบเทียบต้นทุนในการขนส่ง เพื่อใช้ประกอบการตัดสินใจในการดำเนินงานขนส่งของแผนก Logistics of Transportation จากการเปลี่ยนรูปแบบการจัดวางเรียงพาเลทบนรถบรรทุก พบว่าต้นทุนรวมในการขนส่งสามารถลดลงได้ 1,180.00 บาท ซึ่งคิดเป็น 16.67% หรือ 1 รอบรถบรรทุกต่อวัน"
การเพิ่มประสิทธิภาพการตรวจเช็คจำนวนสินค้าก่อนจัดส่งให้กับลูกค้าด้วยระบบ QR Code,งานวิจัยนี้มีวัตถุประสงค์เพื่อศึกษากระบวนการทำงานของแผนกจัดเตรียมสินค้า และศึกษาเปรียบเทียบประสิทธิภาพในการนำระบบ QR-code เข้ามาใช้แทนการตรวจเช็คจำนวนสินค้าแบบ Manual โดยเริ่มศึกษาตั้งแต่กระบวนการจัดเตรียมสินค้า การตรวจเช็คจำนวนสินค้า ปัญหาที่เกิดขึ้นรวมไปถึงการวิเคราะห์หาสาเหตุของปัญหาที่เกิดขึ้น และศึกษาการนำเอาเทคโนโลยีระบบ QR Code มาใช้แทนแบบ Manual ในการตรวจเช็คจำนวนสินค้าว่ามีความคุ้มค่าหรือไม่ ซึ่งผู้ปฏิบัติสหกิจศึกษาได้ใช้แผนภูมิก้างปลา (Fishbone Diagram) ในการวิเคราะห์ข้อมูล เพื่อให้ทราบถึงปัญหาและสาเหตุของปัญหา นอกจากนี้ยังมีการเปรียบเทียบเวลาในการตรวจเช็คของทั้ง 2 แบบ เพื่อให้เห็นถึงข้อแตกต่างของเวลาที่ใช้ในการตรวจเช็คว่าสามารถลดเวลาในการตรวจเช็คได้มากน้องเพียงใด ผลการศึกษาพบว่าปัญหาที่พบในการตรวจเช็คจำนวนสินค้าก่อนที่จะจัดส่งให้กับลูกค้า คือ การตรวจเช็คจำนวนสินค้าผิดพลาด ทำให้ส่งสินค้าไปให้ลูกค้ากับลูกค้าผิด สาเหตุของปัญหาเกิดจากพนักงานขาดระเบียบวินัยในการทำงาน ไม่รอบคอบ สะเพร่า ทำให้ตรวจเช็คเกิดข้อผิดพลาดได้ บริษัทกรณีศึกษาจึงได้นำเทคโนโลยีระบบ QR Code มาใช้แทนการตรวจเช็คจำนวนสินค้าแบบใช้คนนับ(Manual) ซึ่งสามารถลดข้อผิดพลาดในการตรวจเช็คจำนวนสินค้าลงได้ นอกจากยังสามารถลดเวลาเฉลี่ยต่อหน่วยในการตรวจเช็คจำนวนสินค้าจากแบบเดิมของลูกค้า A และ B ลงได้ร้อยละ 45.98 และร้อยละ 46.36 ในแต่ละวัน
การศึกษาการเพิ่มประสิทธิภาพในคลังสินค้า แผนก Maintenance,การศึกษาวิจัยครั้งนี้เป็นการศึกษาการเพิ่มประสิทธิภาพในคลังสินค้า ในแผนก Maintenance ของบริษัทกรณีศึกษา โดยมีวัตถุประสงค์ของการวิจัย คือ เพื่อศึกษาปัญหาความล่าช้าในการเบิกสินค้าคงคลัง และการลดระยะเวลาในการเบิกสินค้าคงคลังและเพิ่มความแม่นยำในการเบิกสินค้าคงคลัง ผู้วิจัยได้เริ่มทำการศึกษาขั้นตอนในการทำงานและกระบวนการเบิกสินค้าคงคลัง และพบปัญหาที่เกิดขึ้นในกระบวนการทำงาน โดยเครื่องมือที่ใช้การวิจัยในครั้งนี้ คือ แผนผังก้างปลา (Fish Bone Diagram) เพื่อใช้ในการวิเคราะห์สาเหตุและปัญหาที่เกิดขึ้นในกระบวนการทำงาน และใช้แนวคิดทฤษฎีการแบ่งหมวดหมู่สินค้าคงคลังด้วยการวิเคราะห์แบบ ABC Analysis เพื่อเพิ่มประสิทธิภาพของคลังสินค้า จากการรวบรวมข้อมูล การคำนวณและปรับปรุง Layout ของคลังสินค้าใหม่ โดยจัดหมวดหมู่ของสินค้าคงคลังตามทฤษฎี ABC Analysis ผู้วิจัยได้ทำการติดตามผลของการศึกษา โดยการจับเวลาในการหยิบสินค้าคงคลังของพนักงานในบริษัทกรณีศึกษา จำนวน 5 คนโดยใช้พนักงานชุดเดิมและเก็บข้อมูลในช่วงเดือนกุมภาพันธ์ พ.ศ. 2566 เพื่อนำค่าเฉลี่ยมาเปรียบเทียบประสิทธิภาพก่อนและหลังปรับปรุง และพบว่าพนักงานใช้เวลาเฉลี่ยในการหยิบสินค้าคงคลังน้อยลงกว่าเดิมอยู่ที่ 1.04 นาที โดยก่อนปรับปรุงใช้เวลาเฉลี่ยอยู่ที่ 5.29 นาทีและหลังปรับปรุงใช้เวลาเฉลี่ยอยู่ที่ 4.25 สามารถเพิ่มประสิทธิภาพในการหยิบสินค้าได้ถึง 19.7 % ซึ่งแสดงว่าการปรับปรุงสินค้าคงคลังสามารถเพิ่มประสิทธิภาพในการหยิบสินค้าคงคลังได้
การศึกษากระบวนการของฝ่ายปฏิบัติการนำวัตถุดิบเข้าระบบไลน์ผลิต(Feeding),การศึกษากระบวนการของฝ่ายปฏิบัติการนำวัตถุดิบเข้าระบบไลน์ผลิต(Feeding)กรณีศึกษาบริษัท ซิสเต็ม โดยมีวัตถุประสงค์คือ 1.เพื่อทำการศึกษากระบวนการทำงานของฝ่ายปฏิบัติการขนส่งวัตถุดิบเข้าสู่ไลน์ผลิต (Feeding) โฟเรนเซีย แอน (Faurecia & summit) 2.เพื่อเสนอแนวทางในการปฏิบัติงานให้มีประสิทธิภาพการทำงานของฝ่ายปฏิบัติการขนส่งวัตถุดิบเข้าสู่ไลน์ผลิต (Feeding) โดยวิธีการศึกษาคือการสอบถามขั้นตอนกระบวนการของฝ่ายปฏิบัติการนำวัตถุดิบเข้าระบบไลน์ผลิต (Feeding)จากพนักงานที่เกี่ยวข้อง และลงพื้นที่ปฏิบัติงานจริง เมื่อได้ศึกษาและลงพื้นที่ปฏิบัติงานได้รู้ถึงขั้นตอนต่าง ๆ และได้พบเจอปัญหา ๆ และใช้แผนผังก้างปลาในการวิเคราะห์หาสาเหตุของปัญหา จากนั้นจึงนำสาเหตุของปัญหา จึงใช้แนวคิด ECRS ในการวิเคราะห์เพื่อเสนอแนวทางในการปฏิบัติงานให้มีประสิทธิภาพการทำงานของฝ่ายปฏิบัติการขนส่งวัตถุดิบเข้าสู่ไลน์ผลิต (Feeding) ซึ่งสามารถตอบวัตถุประสงค์และประโยชน์ที่คาดว่าได้รับของการดำเนินงานโครงานครั้งนี้
การพัฒนาคู่มือการปฏิบัติงาน (Work Instructions ; WI) สำหรับพนักงานขับรถ,"การศึกษาเรื่อง การพัฒนาคู่มือการปฏิบัติงาน (Work Instructions ; WI) สำหรับพนักงานขับรถบริษัท วีฮิเคิล โดยการวิจัยมีวัตถุประสงค์เพื่อศึกษากระบวนการและขั้นตอนการปฏิบัติงานของพนักงานขับรถบริษัท วีฮิเคิล และเพื่อพัฒนาคู่มือการปฏิบัติงาน (Work Instructions ; WI) สำหรับพนักงานขับรถบริษัท วีฮิเคิล ลอจีสติกส์(ประเทศไทย) ผลการศึกษาพบว่าขั้นตอนการปฏิบัติงานของพนักงานขับรถ โดยขั้นตอนการโหลดรถขึ้นเริ่มต้นจากการที่พนักงานขับรถขับรถเทรลเลอร์ไปยังพื้นที่ยาร์ด, เปิดสวิตช์ PTO, วางหมอนรองล้อ, ดึงสะพานลู่วิ่ง, จัดสายรัดชั้นบนของเทรลเลอร์ตัวลูก, เปิดประตูรถใหม่และนั่งขับคันที่ 1, ปรับเบาะนั่งและสตาร์ทเครื่องยนต์, ขับรถใหม่คันที่ 1 ออกจากช่องจอด, ตรวจรถใหม่คันที่ 1, นำรถใหม่คันที่ 1 ขึ้นตำแหน่งที่ 3 หลังจากนั้นก็จะนำรถใหม่คันที่ 2 ขึ้นตำแหน่งที่ 4, นำรถใหม่คันที่ 3 ขึ้นตำแหน่งที่ 1, นำรถใหม่คันที่ 4 ขึ้นตำแหน่งที่ 2, นำรถใหม่คันที่ 5 ขึ้นตำแหน่งที่ 5, นำรถใหม่คันที่ 6 ขึ้นตำแหน่งที่ 6, นำรถใหม่คันที่ 7 ขึ้นตำแหน่งที่ 7 และนำรถใหม่คันที่ 8 ขึ้นตำแหน่งที่ 8 ส่วนขั้นตอนการโหลดรถลงจะเริ่มนำรถใหม่ตำแหน่งที่ 8 ลงก่อน ตามด้วยรถใหม่ตำแหน่งที่ 7, ตำแหน่งที่ 6, ตำแหน่งที่ 5, ตำแหน่งที่ 2, ตำแหน่งที่ 1, ตำแหน่งที่ 4 และตำแหน่งที่ 3 ตามลำดับ และพบว่าคู่มือการปฏิบัติงาน (Work Instruction ; WI) รูปแบบปัจจุบันที่ทางบริษัทใช้งานอยู่แล้วมีเนื้อหาเยอะถึง 313 หน้า และมีรูปแบบที่ทำให้อ่านยากและใช้งานได้ยาก มีขั้นตอนการปฏิบัติงานกับผู้รับผิดชอบในการปฏิบัติงานอยู่คนละหน้ากัน ทำให้ยากต่อการเปิดอ่านและอาจทำให้เกิดความผิดพลาดจากการที่ผู้รับผิดชอบในการปฏิบัติงานเกิดความสับสนในหน้าที่ของตนเองได้ และไม่มีการแบ่งขั้นตอนการปฎิบัติงานที่ชัดเจน ทำให้เมื่อผู้ปฏิบัติงานเกิดความสงสัยในขั้นตอนการปฏิบัติงานก็ต้องเริ่มเปิดอ่านตั้งแต่ต้น ผู้วิจัยจึงได้พัฒนาคู่มือการปฏิบัติงาน (Work Instruction ; WI) สำหรับพนักงานขับรถในรูปแบบใหม่ให้มีความสมบูรณ์และใช้งานได้ง่ายขึ้น โดยการพัฒนาคู่มือการปฏิบัติงาน (Work Instruction ; WI) ให้เป็นรูปแบบใหม่ มีดังนี้ มีการย่อเนื้อหาให้มีความกระชับมากขึ้น มีการปรับรูปแบบให้ขั้นตอนการปฏิบัติงานกับผู้รับผิดชอบในการปฏิบัติงานอยู่ในหน้าเดียวกัน เพื่อให้ผู้ปฏิบัติงานสามารถเข้าใจได้ง่ายและลดความผิดพลาดที่อาจเกิดจากความสับสนของผู้ปฏิบัติงาน มีการแบ่งขั้นตอนการปฏิบัติงานไว้อย่างชัดเจน โดยผู้ปฏิบัติงานสามารถเปิดอ่านขั้นตอนที่สงสัยได้โดยไม่ต้องเริ่มอ่านใหม่ตั้งแต่ต้น และยังมีการระบุถึงจุดสำคัญหรือข้อควรระวังของแต่ละขั้นตอนอย่างชัดเจน โดยทำให้สามารถลดความผิดพลาดของผู้ปฏิบัติงานจากการปฏิบัติงานได้"
การศึกษาการจัดเส้นทางในการเดินรถ ระหว่างบริษัทผู้จัดหาวัตถุดิบไปยังบริษัทกรณีศึกษาในนิคมอมตะซิตี้ชลบุรี,การศึกษาในครั้งนี้มีวัตถุประสงค์เพื่อศึกษากระบวนการจัดเส้นทางในการเดินรถ ศึกษาปัญหาและสาเหตุของการจัดเส้นทางในการเดินรถ และศึกษาแนวทางในการเพิ่มประสิทธิภาพการจัดเส้นทางในการเดินรถ โดยศึกษาตั้งแต่กระบวนการจัดเส้นทางในการเดินรถ ปัญหารวมถึงการวิเคราะห์หาสาเหตุของการจัดเส้นทางในการเดินรถ ซึ่งผู้ปฏิบัติสหกิจใช้แผนภูมิก้างปลา (Fishbone Diagram) ในการวิเคราะห์ข้อมูลเพื่อทราบถึงปัญหาและสาเหตุของปัญหา และใช้วิธีการขนส่งสินค้าในรูปแบบมิลค์รัน (Milk Run) มาช่วยในการแก้ไขปัญหาที่เกิดขึ้น ผลการศึกษาสรุปได้ว่า การนำรูปแบบการขนส่งแบบมิลค์รัน มาใช้แทนการส่งสินค้าแบบแยกส่งเดิม สิ่งที่ได้รับจากการเปลี่ยนวิธีการขนส่งแล้ว คือ สามารถลดจำนวนรถบรรทุกจาก 3 คันต่อ 1 วัน เป็น 2 คันต่อ 1 วัน สามารถลดจำนวนสินค้าคงคลังจากเดิมที่ใช้พื้นที่ในการจัดเก็บ 28 พาเลทต่อ 1 วัน เหลือเพียง 14 -16 พาเลทต่อ 1 รอบการทำงาน (Shift) สามารถลดระยะเวลาในการเก็บวัตถุดิบจากเดิมใช้ระยะเวลา 1 วัน ในการจัดเก็บวัตถุดิบเหลือเพียง 0.5 วัน ด้วยการรับสินค้า 2 รอบต่อวัน ได้แก่ Day Shift และ Night Shift โดยในการขนส่งวัตถุดิบแบบมิลค์รันจะทำให้สามารถนำวัตถุดิบไปใช้ในรอบในการผลิตถัดไปได้ทันเวลาพอดี ทำให้สามารถกำหนดเวลาในการรับวัตถุดิบได้อย่างแน่นอน ทำให้เหมาะสมต่อการวางแผนการผลิตแบบทันเวลาพอดี (Just in Time) และในกระบวนการขนส่งวัตถุดิบแบบมิลค์รันทำให้ราคาการสั่งซื้อวัตถุดิบจากบริษัทผู้จัดหาวัตถุดิบทั้ง 3 รายลดลงเนื่องจากการปรับเปลี่ยนเงื่อนไขราคาการซื้อขาย
การเพิ่มประสิทธิภาพในกระบวนการจองรถขนส่งของแผนก Production Control,"บทคัดย่องานวิจัยฉบับนี้มีวัตถุประสงค์เพื่อปรับปรุงขั้นตอนในกระบวนการจองรถขนส่งของแผนก Production Control ให้มีประสิทธิภาพมากยิ่งขึ้น โดยลดระยะเวลาที่ใช้ในการจองรถขนส่งและลดความผิดพลาดที่อาจจะเกิดขึ้นได้ ในขั้นตอนของกระบวนการจองรถขนส่งจะมีการใส่ราคาของค่ารถขนส่งลงในตารางการจองรถขนส่งประจำวัน ซึ่งขั้นตอนที่จะทำให้ได้ราคาค่ารถขนส่งมานั้นมีความยุ่งยาก ใช้เวลาเป็นอย่างมากและง่ายต่อการเกิดความผิดพลาด ผู้วิจัยจึงอยากปรับปรุงขั้นตอนดังกล่าวให้มีประสิทธิภาพมากยิ่งขึ้น โดยทำการสร้างระบบที่จะใช้ในการจองรถขนส่งขึ้นมาใหม่แล้วนำฟังก์ชัน IF , ISBLANK และ VLOOKUP ที่มีอยู่ในโปรแกรม Microsoft Excel เข้ามาใช้ในระบบแบบใหม่ที่ผู้วิจัยได้สร้างขึ้น ซึ่งผลการศึกษาพบว่าระบบแบบใหม่นี้สามารถลดเวลาในการจองรถขนส่งได้จริง โดยใช้เวลาเพียง 10.54 วินาทีต่อลูกค้า 1 รายชื่อเท่านั้น แต่ในการจองขนส่งแบบที่ใช้อยู่ในปัจจุบันต้องใช้เวลามากถึง 55 วินาทีต่อลูกค้า 1 รายชื่อ ซึ่งเท่ากับว่าระบบที่ใช้ในการจองรถขนส่งแบบใหม่สามารถช่วยลดระยะเวลาในการจองรถขนส่งของแผนก Production Control จากแบบเดิมได้ถึง 44.46 วินาทีต่อลูกค้า 1 รายชื่อ"
การเพิ่มประสิทธิภาพการลากตู้เปล่า Optimization of empty containers: Case study from TIPS Company Limited,การศึกษาวิจัยเรื่อง“การทำมิลค์รันของบริษัทกรณีศึกษา” ได้ศึกษาปัญหาต่างๆจากกระบวนการทำงานในด้านการทำเทคนิคมิลค์รัน โดยทำการค้นคว้าและรวบรวมข้อมูลปฐมภูมิ ทุติยภูมิ จากแหล่งข้อมูลที่เกี่ยวข้อง และแหล่งข้อมูลต่างๆ การศึกษาครั้งนี้มีวัตถุประสงค์เพื่อ การศึกษาการใช้ระบบมิลค์รันและการปรับปรุงแก้ไขให้มีประสิทธิภาพมากขึ้น ผลการศึกษาพบว่าบริษัทกรณีศึกษา มีการนำเทคนิคมิลค์รันมาใช้ในการไปรับสินค้าจาก Supplier โดยทางบริษัทมีการแยกโซนในการทำมิลค์รันเป็นจังหวัดซึ่งเมื่อถึงวันที่ต้องไปรับสินค้า ในหนึ่งวันมีการไปรับสินค้าตรงกัน 3โซนพื้นที่และในแต่ละพื้นที่นั้นเป็นการรับสินค้าที่ไม่มาก แต่ใช้รถในการรับสินค้าถึง 3คัน ทำให้เกิดความสูญเปล่าในการทำมิลค์รันแบบเก่าของบริษัทกรณีศึกษา และมีค่าใช้จ่ายที่สูง ผู้จัดทำจึงได้ทำการรวมSupplier ที่มีการรับสินค้าในวันเดียวกันและความถี่ในการรับสินค้าเท่ากัน เป็นการทำมิลค์รันแบบใหม่ การจัดพาเลทเพื่อให้เพียงพอต่อการบรรทุกต่อรถ1คัน
"คู่มือการใช้งานเว็บไซต์ E-Payment ของบริษัท LCB1 & LCMT ( ท่าเรือ B1, A0 )LCB1 & LCMT ( Terminal B1, A0 ) E-Payment Work Manual","ในการทำวิจัยครั้งนี้ มีวัตถุประสงค์เพื่อให้ลูกค้าใหม่ที่พึ่งเคยเข้าใช้และลูกค้าที่ติดปัญหาในการใช้งานเว็บไซต์ E-Payment LCB1 & LCMT ( ท่าเรือ B1, A0 ) มีความรู้และความเข้าใจในการใช้งานของเว็บไซต์ฯ เพื่อความสะดวกและรวดเร็วในการทำธุรกรรมของลูกค้าเอง และเพื่อเพิ่มประสิทธิภาพในการอำนวยความสะดวกให้แก่ลูกค้าที่เข้ารับบริการของเจ้าหน้าที่แผนก Commercial ในส่วนงาน Customer Relationship Management ( CRM ) หรือในส่วนงานของ Customer Service เพื่อเพิ่มประสิทธิภาพในการอำนวยความสะดวกให้แก่ลูกค้าที่เข้ารับบริการ ทั้งนี้เพื่อป้องกันความผิดพลาดของลูกค้าจากการเข้าใช้ในระบบ E-Payment ของบริษัท LCB1 & LCMT ( ท่าเรือ B1, A0 ) ซึ่งถือเป็นการเพิ่มภาระงานให้แก่เจ้าหน้าที่ เนื่องจากได้พบปัญหาในให้บริการลูกค้าที่เข้ามาติดต่อทำธุรกรรมต่างๆ ซึ่งในแต่ละวันมีผู้เข้ามาใช้บริการเป็นจำนวนมาก โดยส่วนใหญ่จะเป็นลูกค้าเก่าที่เคยเข้ามาใช้บริการแล้ว ลูกค้าเข้ามาใช้บริการทุกวัน และเคยใช้งานเว็บไซต์ E-Payment ของบริษัทฯ บางรายเป็นลูกค้าที่ติดปัญหาในการเข้าใช้งานเว็บไซต์ฯ และบ่อยครั้งก็มีลูกค้าใหม่ที่พึ่งเคยเข้ามาใช้บริการที่ท่าเรือ B1, A0 แห่งนี้เป็นครั้งแรก ทำให้ไม่ทราบว่าบางธุรกรรม เช่น การชำระค่าเงินค่าภาระงานโกดัง ( CFS ) และงานขนส่งหน้าตู้ ( LCL ) นั้นต้องจ่ายออนไลน์ หรือชำระเงินผ่านระบบเว็บไซต์ E-Payment ของบริษัทฯ เท่านั้น และเพื่อเป็นการเริ่มต้นใช้งานเว็บไซต์ฯ ขั้นตอนในการเริ่มต้นการเข้าใช้งานนั้นค่อนข้างมีหลายขั้นตอนและเป็นขั้นตอนที่ยุ่งยากซับซ้อน บ่อยครั้งที่ลูกค้าติดปัญหานี้ จึงทำให้เกิดความล่าช้าในการทำธุรกรรมดังกล่าว และเกิดความไม่พอใจต่อการใช้บริการท่าเรือ B1, A0 จากปัญหาดังกล่าว ผู้วิจัยเห็นว่าการที่ลูกค้าจะสามารถทำธุรกรรมต่างๆ ผ่านระบบเว็บไซต์ E-Payment ของบริษัทฯ ได้อย่างถูกต้องครบถ้วนและมีประสิทธิภาพนั้น นอกจากการที่เจ้าหน้าที่จะสอนลูกค้าใช้งานเว็บไซต์ฯ ด้วยปากเปล่าที่หน้าแคชเชียร์เคาท์เตอร์แล้ว จะต้องมีคู่มือการใช้งานเว็บไซต์ฯ ให้แก่ลูกค้าเพื่อไปศึกษาเพิ่มเติมด้วย เพื่อให้ลูกค้ามีความรู้ความเข้าใจในการเข้าใช้งานเว็บไซต์ฯ เพิ่มขึ้น และผู้วิจัยยังได้เล็งเห็นถึงความสำคัญของประสิทธิภาพในการให้บริการแก่ลูกค้าที่มาติดต่อทำธุรกรรมอื่นๆ ที่หน้าแคชเชียร์เคาท์เตอร์ เพราะเมื่อลูกค้าที่ทำธุรกรรมผ่านเว็บไซต์ฯ ติดปัญหาหรือมีการทำรายการผิดพลาดเกิดขึ้น จะต้องมาติดต่อขอความช่วยเหลือ และขอแก้ไขงานที่หน้าแคชเชียร์เคาท์เตอร์ ซึ่งเป็นการเพิ่มงานให้แก่เจ้าหน้าที่หน้าแคชเชียร์เคาท์เตอร์ จึงอาจทำให้การให้บริการแก่ลูกค้าอื่นๆ ที่มาติดต่อทำธุรกรรมหน้าเคาท์เตอร์ไม่มีประสิทธิภาพเท่าที่ควร ผู้วิจัยจึงได้จัดทำคู่มือการใช้งานเว็บไซต์ E-Payment ของบริษัท LCB1 & LCMT ( ท่าเรือ B1, A0 ) ขึ้นมา"
การจัดการ Dead Stock ให้เกิดประโยชน์ด้วยวิธีการ Convert,รายงานฉบับนี้เป็นส่วนหนึ่งของวิชา สหกิจศึกษา 91030459 (Cooperative Education) ที่เปิดโอกาสให้นักศึกษาได้ปฏิบัติงานจริงกับสถานประกอบการ เป็นการศึกษาระบบการทำงานเพื่อเสริมสร้างทักษะ ประสบการณ์และศักยภาพในการทำงานจริงให้แก่นักศึกษาก่อนจบการศึกษาในอนาคต การปฏิบัติสหกิจในครั้งนี้ผู้วิจัยได้เลือกหัวข้อเรื่อง การจัดการ Dead Stock ให้เกิดประโยชน์โดยวิธีการ Convert โดยมีวัตถุประสงค์เพื่อศึกษากระบวนการAdjust stock โดยการ Convert ที่ช่วยลดปัญหาสินค้าค้างสต็อกเป็นระยะเวลานานและลดต้นทุนการจัดเก็บสินค้าในคลังสินค้า รวมถึงช่วยลดการสูญเสียมูลค่าของสินค้าคงคลังไม่เคลื่อนไหว โดยนำสินค้านั้นไปผ่านกระบวนการที่ทำให้เกิดมูลค่าโดยการ Convert จากการที่ได้เข้าไปปฏิบัติงานในโครงการสหกิจศึกษา ณ บริษัทกรณีศึกษา ผู้วิจัยได้รับมอบหมายให้ปฏิบัติหน้าที่ในแผนก Logistics of Customer Planning ซึ่งมีหน้าที่รับผิดชอบการทำเอกสาร Adjust Stock รวมถึงการจัดการ Dead Stock ที่เป็นสินค้าคงคลังไม่เคลื่อนไหว ซึ่งสามารถจัดการได้ 2 วิธีคือ นำไปทำลายทิ้ง(Scrap) หรือนำไปเปลี่ยนแปลงรหัสบางส่วนของสินค้า(Convert) เพื่อทำการเปลี่ยน Packagingแล้วนำไปขายลูกค้ารายอื่น ดังนั้น ผู้วิจัยจึงทำการศึกษากระบวนการAdjust stock โดยการ Convert แล้วทำสถิติว่าในแต่ละเดือนมีการทำ Convert และได้มูลค่าจากการทำเป็นจำนวนเงินทั้งหมดเท่าไร จากนั้นนำข้อมูลมาวิเคราะห์ถึงประโยชน์ ข้อดีและข้อเสีย รวมถึงข้อเสนอแนะในการทำ Convert
การเพิ่มประสิทธิภาพการทำงานของแผนกเอกสารขาออก,การเพิ่มประสิทธิภาพการทำงานของแผนกเอกสารขาออก กรณีศึกษา มีวัตถุประสงค์ เพื่อศึกษากระบวนการทำงานของแผนกเอกสารขาออก ศึกษาปัญหาที่เกิดขึ้นในกระบวนการทำงาน เสนอแนวทางในการปรับปรุงประสิทธิภาพในกระบวนการทำงานของแผนกเอกสารขาออก โดยการนำแนวคิดการลดความสูญเปล่าด้วยหลักการ ECRS และการเพิ่มประสิทธิภาพการทำงานด้วยแนวคิดไคเซน (Kaizen) มาเป็นแนวคิดในการศึกษา เพื่อเพิ่มประสิทธิภาพการทำงานของแผนกเอกสารขาออก จากการรวบรวมข้อมูลด้วยวิธีการสัมภาษณ์พนักงาน และสังเกตการทำงาน พบว่า ปัญหาการทำงานที่เกิดขึ้น คือ การติดตามสถานะการทำงานที่ยังไม่ชัดเจน และใบแสดงเลขบัญชีของสายเรือมีการใช้ระยะเวลานานในการค้นหา ดังนั้นทางผู้วิจัยจึงได้ทำการปรับปรุงแบบฟอร์มเดิมโดยออกแบบเป็น Shipment Checklist โดยเพิ่มเนื้อหาให้ครอบคลุมกับขั้นตอนการทำงาน โดยหลังที่ได้ปรับปรุง พบว่า แบบฟอร์มดังกล่าวช่วยให้การทำงานมีประสิทธิภาพมากขึ้น การติดตามสถานะการทำงานทำได้ง่าย สะดวก และรวดเร็วแบบฟอร์มที่ปรับปรุงมีการลำดับขั้นตอนการทำงาน และแสดงเอกสารที่เกี่ยวข้องอย่างชัดเจน และผู้วิจัยออกแบบใบแสดงเลขบัญชีของสายเรือ รวบรวมเลขบีญชีของสายเรือไว้ในกระดาษแผ่นเดียว เรียงตัวอักษรตามชื่อของสายเรือ พบว่า ช่วยให้การค้นหาเอกสารง่าย ลดระยะเวลาในการค้นหา ทำให้พนักงานสามารถส่งเอกสารใบจ่ายหนี้ในทางแผนกบัญชีได้ทันรอบระยะเวลาที่กำหนด ช่วยให้ลดความผิดพลาดที่เกิดขึ้นก่อนการใช้งานลดลงมากกว่า 80%
การเพิ่มประสิทธิภาพในการจ่ายวัตถุดิบของคลังสินค้าโดยการใช้เทคโนโลยีบาร์โค้ด,การศึกษาในครั้งนี้มีวัตถุประสงค์ เพื่อศึกษาและวิเคราะห์ประสิทธิภาพในการโอนจ่ายวัตถุดิบในคลังสินค้า เพื่อลดขั้นตอนในการโอนจ่ายวัตถุดิบในคลังสินค้า และเพื่อเสนอแนวทางในการเพิ่มประสิทธิภาพในการโอนจ่ายวัตถุดิบในคลังสินค้าโดยใช้เทคโนโลยีบาร์โค้ด กรณีศึกษาบริษัท จำกัด โดยการศึกษาวิจัยในครั้งนี้ผู้วิจัยได้นำแผนผังก้างปลามาเป็นเครื่องมือในการหาสาเหตุของปัญหา ทั้งนี้ยังมีการสังเกตการณ์ร่วมและการสัมภาษณ์พนักงานในคลังสินค้าเพื่อเก็บรวบรวมข้อมูลในรูปแบบปฐมภูมิ และนำข้อมูลจากการเก็บรวบรวมมาวิเคราะห์เปรียบเทียบกัน จากการศึกษาพบว่าการนำระบบบาร์โค้ดมาประยุกต์ใช้แทนระบบแมนนวลนั้นช่วยให้ขั้นตอนในการทำงานลดลง ระยะเวลาในการโอนจ่ายวัตถุดิบต่อใบเบิกลดลงจากเดิม 4.25 นาที เหลือ 3.24 นาที ซึ่งลดลงจากเดิม 1.01 นาที ทั้งนี้ยังทำให้เกิดข้อผิดพลาดในการทำงานน้อยลง พนักงานทำงานได้สะดวกสบาย รวดเร็วมากขึ้น ซึ่งจะเห็นได้ว่าการนำเทคโนโลยีบาร์โค้ดมาประยุกต์ใช้ในการโอนจ่ายวัตถุดิบนั้นช่วยให้มีประสิทธิภาพและประสิทธิผลมากขึ้น
การศึกษาปัจจัยการเลือกใช้ Freight Forwarder ของการขนส่งแบบ Courier และ Air freight,งานวิจัยที่จัดทำขึ้นนี้มีวัตถุประสงค์เพื่อศึกษาปัจจัยการเลือกใช้ Freight Forwarder ของการขนส่งแบบ Courier และ Air Freight กรณีศึกษาบริษัท จำกัดโดยใช้วิธีการใช้เครื่องมือแบบสอบถามในการดำเนินงานวิจัยโดยการเก็บรวบรวมข้อมูลจากการสัมภาษณบุคคลที่เกี่ยวของคือผู้ปฏิบัติงานในแผนกโลจิสติกสจํานวน 5 คนและใช้วิธีการวิจัยแบบสถิติ ได้แก่ คาเฉลี่ยหรือค่ามัชฌิมเลขคณิต และสวนเบี่ยงเบนมาตรฐาน โดยการทดสอบแบบสอบถามกับทางตัวอย่างจำนวน 5 ชุด และนำแบบสอบถามที่ได้มาทำการตรวจสอบความถูกต้อง และนำมาวิเคราะห์ข้อมูล ผลการวิจัยพบว่า ผูปฏิบัติงานในแผนกโลจิสติกส์เพศหญิง มีอายุระหว่าง 21-30 ปี และ 41-50 ปี มีประสบการณ์ทำงาน 10-20 เป็นผู้ตอบแบบสอบถามมากที่สุดโดยพบวาปจจัยการเลือกใช้ Freight Forwarder ของการขนสงแบบ Courier และ Air Freight ปจจัยที่ถูกเลือกมากที่สุดได้แก่ คา Freight charge ระยะเวลาในการขนสง(Lead time) การจัดสงสินคามีความปลอดภัยไมเสียหาย และอัตราคาระวางมีมาตารฐาน อยูในที่ระดับมีผลตอการเลือกใชบริการมากที่สุดระดับความสําคัญของปจจัยมากที่สุด
การตรวจสอบหนังสือรับรองถิ่นกำเนิดสินค้า (Form E & Form D),การวิจัยครั้งนี้ มีจุดประสงค์เพื่อศึกษาข้อมูลและหลักเกณฑ์ต่าง ๆ ที่เกี่ยวข้องในการตรวจสอบหนังสือรับรองถิ่นกำเนิดสินค้า ของแผนก SICC (Duty Refund) บริษัทเลสชาโก้ และเพื่อปรับปรุงประสิทธิภาพในการทำงานให้ดียิ่งขึ้น จากการรวบรวมข้อมูลด้วยการสังเกตขั้นตอนการทำงานในปัจจุบัน ทำการจดบันทึกข้อมูลและนำไปปรึกษากับผู้เชี่ยวชาญเพื่อหาแนวทางในการแก้ไขปัญหา ซึ่งปัญหาที่ผู้วิจัยพบ คือ ข้อมูลที่นำมาใช้ตรวจสอบหนังสือรับรองถิ่นกำเนิดสินค้านั้นอยู่กระจัดกระจายกัน ต้องใช้เวลาในการรวบรวมข้อมูลค่อนข้างมาก ผู้วิจัยจึงได้จัดทำคู่มือสรุปสาระสำคัญเกี่ยวกับการตรวจสอบหนังสือรับรองถิ่นกำเนิดสินค้า และเพื่อเป็นการประเมินประสิทธิภาพของคู่มือ ผู้วิจัยจึงจัดทำแบบทดสอบออนไลน์ เพื่อนำผลคะแนนก่อนและหลังอ่านคู่มือ ไปวิเคราะห์หาคะแนนความก้าวหน้า ซึ่งได้ผลลัพธ์ว่า ผู้ทำแบบทดสอบมีคะแนนความก้าวหน้าเพิ่มขึ้นทุกคน และมีผู้ทำแบบทดสอบผ่านเกณฑ์ที่ผู้วิจัยกำหนดไว้ จำนวน 19 คน จากทั้งหมด 20 คน จากนั้นนำร้อยละของผลรวมคะแนนทั้งหมดของผู้ทำแบบทดสอบก่อนและหลังอ่านคู่มือ ไปวิเคราะห์หาค่าดัชนีประสิทธิผล ได้ผลสรุปว่า ผู้ทำแบบทดสอบมีคะแนนเพิ่มขึ้นร้อยละ 89 หลังการอ่านคู่มือ ผู้วิจัยจึงสรุปได้ว่า คู่มือสรุปสาระสำคัญของการตรวจสอบหนังสือรับรองถิ่นกำเนิดสินค้าฉบับนี้ เป็นคู่มือที่มีประสิทธิภาพ ผู้วิจัยสามารถนำคู่มือไปเป็นวิธีแก้ไขปัญหา และสามารถนำไปเพิ่มประสิทธิภาพ ในการทำงานให้ดียิ่งขึ้นได้ ในขณะเดียวกัน เนื่องจากหนังสือรับรองถิ่นกำเนิดสินค้านั้น อาจมีรูปแบบของฟอร์มแตกต่างกันไป และอาจมีเกณฑ์การตรวจสอบที่เปลี่ยนไปจากเดิมได้ จึงต้องคอยติดตามข้อมูลข่าวสารจากทางกรมศุลกากร เพื่อการตรวจสอบหนังสือรับรองถิ่นกำเนิดสินค้าที่ถูกต้องที่สุด
การเพิ่มประสิทธิภาพคลังสินค้าสําหรับผลิตภัณฑ์ยางรถยนต์ The Warehouse Optimization for tires product,การศึกษาวิจัยในครั้งนี้ดำเนินการภายใต้กรอบแนวคิดการเพิ่มประสิทธิภาพคลังสินค้าสําหรับผลิตภัณฑ์ยางรถยนต์โดยกรณีศึกษาบริษัท โลจิสติกส์ มีวัตถุประสงค์เพื่อศึกษาขั้นตอนการดำเนินงานของ Team Inbound และ Team Outbound โดยมีเป้าหมายในการปรับปรุงหรือหาแนวทางในการปฏิบัติการให้มีประสิทธิภาพมากยิ่งขึ้น จากการศึกษาพบว่าการทำงานในแต่ละขั้นตอนมีความสัมพันธ์และซับซ้อน ดังนั้นจึงต้องใช้ความละเอียดรอบคอบในการติดต่อประสานงานกับแผนกต่างๆ ที่เกี่ยวข้อง โดยปัจจุบัน Putaway ใน Team Inbound ทำการเก็บสินค้าเข้าโลเคชั่นโดยไม่มีการรวมพาเลทเศษ(บรรจุสินค้าไม่เต็มพาเลท) ทำให้ในโลเคชั่นมีพาเลทเศษค่อนข้างมากทำให้เวลา Picking ใน Team Outbound ทำงานอยู่ติดอุปสรรค เช่น ต้องนำพาเลทเต็มเพื่อออกมาเตรียมโหลดแต่ในโลเคชั่นเหลือแต่พาเลทเศษทำให้ Picking ต้องทำการรวมพาเลทเศษก่อนถึงจะนำออกมาเพื่อทำการเตรียมโหลดได้ และนอกจากนี้ยังทำให้พื้นที่ในโลเคชั่นมีปริมาณน้อยลงเนื่องจากในโลเคชั่นมีปริมาณพาเลทเศษมาก จากการศึกษารวบรวมข้อมูลและจากการที่ผู้ศึกษาได้รับมอบหมายหน้าที่การปฏิบัติงานจริง ในแผนกการจัดการคลังสินค้า ตลอดระยะเวลาที่ได้ปฏิบัติสหกิจศึกษาทำให้ได้ทราบถึงขั้นตอนการทำงาน ปัญหา ของระบบการจัดการคลังสินค้าเดิมที่ทางบริษัทได้ใช่อยู่ ณ ปัจจุบันก่อนเปลี่ยนมาใช้ระบบการจัดการคลังสินค้าใหม่ที่เพิ่มโลเคชั่นเข้ามาเพื่อปรับเปลี่ยนหรือหาแนวทางในการปฏิบัติงาน และเป็นการลดปริมาณพาเลทเศษและเพิ่มพื้นที่ในการเก็บสินค้าในโลเคชั่น
การเพิ่มประสิทธิภาพในคลังสินค้าบรรจุภัณฑ์ประเภท BTM,งานวิจัยฉบับนี้เป็นการเพิ่มประสิทธิภาพคลังสินค้าบรรจุภัณฑ์ประเภท BTM กรณีศึกษา บริษัท เทอร์มอลซิสเต็มส์ โดยมีวัตถุประสงค์เพื่อศึกษาขั้นตอนการดำเนินงานภายในคลังสินค้าบรรจุภัณฑ์ประเภท BTM ศึกษาแนวคิดการจัดเก็บสินค้าในรูปแบบการจัดเก็บสินค้าโดยจัดเรียงตามรหัสสินค้า (Part Number System) มาประยุกต์ใช้ในการบริหารจัดการคลังสินค้าบรรจุภัณฑ์ประเภท BTM และศึกษาวิธีการเพิ่มประสิทธิภาพของ การบริหารจัดการคลังสินค้าบรรจุภัณฑ์ประเภท BTM จากการศึกษาสภาพปัจจุบันของบริษัทกรณีศึกษาพบว่า สินค้าบรรจุภัณฑ์ประเภท BTM มีจำนวนไม่เพียงพอต่อความต้องการในการผลิต มีสาเหตุจากคลังสินค้าบรรจุภัณฑ์ประเภท BTM มีการจัดเรียง Part ที่ซับซ้อน พนักงานนับ Part คลาดเคลื่อน มีการไหลปนกันของ Part และไม่มีการจัดเรียงตาม Part Number อาจทำให้พนักงานหา Part ไม่เจอหรืออาจจะนำมาผลิตผิดและเสียหายจนทำให้ต้องทิ้งไป ทั้งหมดนี้ส่งผลให้การวางแผนในการจัดซื้อ Part ไม่เพียงพอต่อการผลิตและขาดประสิทธิภาพในกระบวนการดำเนินงานในคลังสินค้าบรรจุภัณฑ์ประเภท BTM ผู้วิจัยจึงได้ทำการศึกษาแผนผังสาเหตุก้างปลา และระบบการจัดเรียงสินค้าตามรหัส (Part Number System) เพื่อนำมาประยุกต์ใช้ในการเพิ่มประสิทธิภาพคลังสินค้าส่วนบรรจุภัณฑ์ประเภท BTM ในครั้งนี้ จากการศึกษาผู้วิจัยได้ทำการจัดเรียง Part ใหม่โดยใช้ระบบการจัดเรียงสินค้าตามรหัส (Part Number System) จัดทำป้ายบอกตำแหน่งของ Part แต่ละ Part Number และจัดทำ Packaging เพื่อแยก Part แต่ละ Part Number ผลการวิจัยพบว่า คลังสินค้าบรรจุภัณฑ์ประเภท BTM เป็นระเบียบมากยิ่งขึ้น พนักงานรู้ตำแหน่งของสินค้า และทำให้พนักงานนับ Stock ได้แม่นยำยิ่งขึ้น
การเพิ่มประสิทธิภาพการทำงานของแผนกขาเข้า,การวิจัยครั้งนี้มีวัตถุประสงค์เพื่อศึกษากระบวนการจัดทำเอกสารของแผนกขาเข้า และเพื่อศึกษาแนวทางเพิ่มประสิทธิภาพการจัดทำเอกสารของแผนกขาเข้า โดยใช้แผนผัง Flow Chart แผนผังก้างปลา (Fishbone Diagram) และหลักการ ERCS โดยใช้หลักการการกำจัดขั้นตอนงานที่ไม่จำเป็น การรวมขั้นตอนงานให้เหลือน้อยลง การจัดลำดับงานใหม่และการปรับปรุงวิธีการทำงานให้ง่ายขึ้นมาประยุกต์ใช้เพื่อค้นหาแนวทางการปรับปรุงขั้นตอนการทำงานใหม่ โดยมีเป้าหมายเพื่อเพิ่มประสิทธิภาพการทำงานของพนักงานให้สามารถตอบกลับผู้นำเข้าได้อย่างรวดเร็วกว่าเดิม ผลการวิจัยจากการศึกษาการเพิ่มประสิทธิภาพการทำงานของพนักงานแผนกขาเข้า กรณีศึกษา ผลลัพธ์ที่ได้เป็นไปตามวัตถุประสงค์ที่ตั้งไว้ คือ เพื่อศึกษากระบวนการจัดทำเอกสารของแผนกขาเข้าและแนวทางเพิ่มประสิทธิภาพการจัดทำเอกสารของแผนกขาเข้า มี ขั้นตอนการดำเนินงานในการขอรับใบตราส่งสินค้าลดลงจาก 15 ขั้นตอนเหลือเพียง 12 ขั้นตอน ระยะเวลารอคอยเฉลี่ยจากเดิม 693.80 นาทีเหลือเพียง 653.30 นาทีและขั้นตอนการทำงานยัง สอดคล้องกับลำดับการทำงานของผู้ปฏิบัติจริง
การศึกษาการเพิ่มประสิทธิภาพการจัดการและจัดเก็บเอกสารด้วยระบบ E-document ภายในแผนกโลจิสติกส์,"งานวิจัยนี้เป็นการศึกษาการเพิ่มประสิทธิภาพการจัดการและจัดเก็บเอกสารด้วยระบบ E-document ภายในแผนก โลจิสติกส์ของบริษัท บ๊อซ เทคโนโลยี เพื่อศึกษาวิธีการเพิ่มประสิทธิภาพการจัดการและจัดเก็บเอกสาร PQI /WI ภายในแผนกโลจิสติกส์ และเพื่อลดขั้นตอนและระยะเวลาในการลงทะเบียนเอกสารด้วยการนำระบบ E-document มาประยุกต์ใช้ โดยใช้แนวคิดทฤษฎี LEAN และทฤษฎีการลดความสูญเปล่าด้วยหลักการระบบ ECRS เข้ามาช่วยแก้ไขปัญหา ซึ่งได้นำระบบ E-document โดยโปรแกรม eDocPro มาประยุกต์ใช้ และใช้แนวคิดแผนผังก้างปลามาวิเคราะห์ข้อมูลเพื่อนำมาสืบหาสาเหตุที่แท้จริง การนำระบบ E-document เข้ามาใช้สามารถช่วยลดขั้นตอนการทำงานให้รวดเร็วยิ่งขึ้นได้ ช่วยลดขั้นตอนในการสร้าง DAR ช่วยให้ขั้นตอนการลงทะเบียนง่ายขึ้นโดยการอัพโหลดเอกสารในระบบ eDocPro และทำการตรวจสอบเอกสารผ่านระบบ WorkOn และกดเผยแพร่เอกสารเจ้าของเอกสารก็สามารถพิมพ์เอกสารออกจากพื้นที่เผยแพร่เอกสารได้ อีกทั้งระบบยังทำการจัดเก็บเอกสารอัตโนมัติ และช่วยลดระยะเวลาในการลงทะเบียนเอกสารจากเดิมใช้ระยะเวลาในการลงทะเบียนเอกสาร 60 นาทีต่อ 1 ฉบับ เมื่อนำระบบเข้ามาใช้ ทำให้ระยะเวลาในการลงทะเบียนเอกสารหลังใช้ระบบเหลือเพียง 40 นาที หรือคิดเป็นร้อยละ 33.33 ของเวลาที่ลดลง การนำระบบเข้ามาใช้สามารถช่วยลดต้นทุนกระดาษในการสร้างใบ DAR ได้ 130 บาทต่อปี และช่วยลดต้นทุนแรงงานในการจ้างบุคลากรในการลงทะเบียนเอกสารจำนวน 2 คนได้ 2,500 บาทต่อปี หรือคิดเป็นร้อยละ 1.70 ของต้นทุนแรงงานที่ลดลง"
ปัจจัยในการเลือกใช้ตัวแทนขนส่งสินค้าระหว่างประเทศ,การวิจัยในครั้งนี้มีจุดประสงค์เพื่อ 1) เพื่อศึกษาปัจจัยที่มีผลต่อการใช้บริการตัวแทนขนส่งสินค้าระหว่างประเทศ (Freight forwarder) 2) เพื่อวิเคราะห์ปัจจัยที่มีผลต่อการเลือกใช้บริการผู้รับจัดการขนส่งสินค้าระหว่างประเทศ (Freight forwarder)โดยรวบรวมข้อมูลด้วยแบบสอบถามจากพนักงานในบริษัทที่อยู่อยู่ในส่วนงานที่เกี่ยวข้อง จำนวน 30 คน และใบเสนอราคาจากกลุ่มบริษัทตัวอย่างทั้ง 3 ทั้งหมด 6 ชิปเม้นท์ ตัวอย่างสำหรับ การวิเคราะห์ข้อมูลใช้สถิติเชิงพรรณนา ได้แก่ ค่าร้อยละ ค่าเฉลี่ย และส่วนเบี่ยงเบนมาตรฐาน การวิเคราะห์ องค์ประกอบหรือปัจจัยเป็นเทคนิคทางสถิติที่จะถูกนำมาใช้ในการรวมกลุ่มตัวแปรที่เกี่ยวข้องสัมพันธ์กันไว้ในปัจจัยเดียวกันและมีการกำหนดค่าระดับความสำคัญของปัจจัยด้านการตัดสินใจการเลือกใช้ตัวแทนขนส่งระหว่างประเทศ ได้แก่ ค่าการขนส่งสินค้าทางอากาศ (air freight) ค่าใช้จ่ายในการขนส่งสินค้าจากสถานที่ของผู้ขายไปยังประเทศของผู้ซื้อ (EXW charges) ค่าจัดส่งปลายทาง (Destination charges) ความพึงพอใจในการให้บริการ (service satisfaction) การสื่อสาร (Communication) ระยะเวลาการขนส่ง (Transportation time) และความถี่บ่อยที่ใช้บริการ (Frequency) ตามลำดับ
การเพิ่มประสิทธิภาพการทำงานความพร้อมรับมือกับ New model,"การเพิ่มประสิทธิภาพการทำงานความพร้อมรับมือกับ New model กรณีศึกษา บริษัท เพื่อหาวิธีการปรับปรุงกระบวนการทำงานของพนักงาน และเพิ่มประสิทธิภาพพนักงานให้พร้อมรับมือกับ New model ผลการศึกษาการทำงานแบบเดิมของพนักงานเก็บงานเข้าชูทเตอร์ และพนักงานจัดเตรียมสินค้านั้น เกินเวลาทำงานปกติที่ 8 ชั่วโมง และต้องทำงานล่วงเวลา (OT) 2 ชั่วโมง และหากมี New model เกิดขึ้นโดยไม่มีการแก้ไขกระบวนการทำงานต้องเพิ่มพนักงานเข้ามาอีก 1 คน เพื่อให้เพียงพอต่อการทำงานแต่ละวัน ทำให้มีต้นทุนมากขึ้น และเมื่อทดลองให้พนักงานจัดเก็บสินค้าขึ้นชูทเตอร์ (Keep part) และพนักงานจัดเตรียมสินค้า (Prepare part) ทำงานตามกระบวนการที่ได้วางแผนการปรับปรุงไว้ โดยเริ่มจากกำหนดเส้นทางการเดินให้พนักงาน วิเคราะห์แผนผังเส้นทางของแผนกนำมาคำนวณหาเส้นทางที่ใกล้และใช้เวลาน้อยที่สุด, กำหนดจุดวางพาเลท (Pallet) และจัดเตรียมพร้อมใช้งาน เพื่อลดเวลาพนักงานจัดเตรียมสินค้า (Prepare part) จัดเตรียมคัมบัง (Kanban) ให้พร้อมใช้งานจุดวางคัมบัง (Kanban Post), เปลี่ยนวิธีการเคลื่อนย้ายสินค้าจัดเตรียมสินค้าใหม่ แล้วนำมาจัดวางบนพาเลท เปลี่ยนเป็นการนำพาเลทไปใส่งานจากชูทเตอร์เลย การทำงานดังกล่าวลดเวลาทำงานของพนักงานดเก็บสินค้าขึ้นชูทเตอร์ (Keep part) และพนักงานจัดเตรียมสินค้า (Prepare part) ได้ โดยเวลาทำงานของพนักงานเก็บงานขึ้นชูทเตอร์ ลดลงไปเฉลี่ย 4.02 ชั่วโมง/กะ และเวลาการทำงานของพนักงานจัดเตรียมสินค้า ลดลงไปเฉลี่ย 2.43 ชั่วโมง/กะ ภายหลังการปรับปรุงกระบวนการทำงาน ทำให้พนักงานทำงานได้ภายในเวลา 10 ชั่วโมง (ทำ OT 2 ชั่วโมง) และหากมี New model เกิดขึ้นจะรับมือได้โดยไม่ต้องจ้างพนักงานเพิ่ม"
การเพิ่มประสิทธิภาพการใช้พื้นที่ในตู้คอนเทนเนอร์ (Container Utilization),บทคัดย่อ (ABSTRACT) การศึกษาครั้งนี้มีวัตถุประสงค์เพื่อศึกษากระบวนการบริหารตู้คอนเทนเนอร์แบบ Buyer Consolidation (BCO) นำไปสู่การวิเคราะห์ปัญหาการบรรจุสินค้าในตู้คอนเทนเนอร์เพื่อการจัดส่งสินค้าแบบ Buyer Consolidation (BCO) เพื่อหาแนวทางการเพิ่มประสิทธิภาพการใช้พื้นที่ในตู้คอนเทนเนอร์ด้วยรูปแบบการจัดส่งสินค้าแบบ Buyer Consolidation (BCO) โดยศึกษาตั้งแต่การออกคำสั่งซื้อสินค้าของผู้ผลิตสินค้า (Supplier) แต่ละรายในประเทศจีนให้ตรงความต้องการสินค้า การบริหารสินค้าที่อยู่ในตู้คอนเทนเนอร์ รวมถึงปัจจัยต่าง ๆ ที่เกี่ยวข้องกับการจัดการพื้นที่ในตู้คอนเทนเนอร์ให้มีประสิทธิภาพ ซึ่งมีแผนภูมิก้างปลา (Fishbone Diagram) เป็นเครื่องมือในการวิเคราะห์ปัญหาและสาเหตุของปัญหา เพื่อหาแนวทางในการปรับปรุงกระบวนการบริหารตู้คอนเทนเนอร์ โดยผลการศึกษาสรุปได้ว่า ปัญหาการบรรจุสินค้าในตู้คอนเทนเนอร์เพื่อการจัดส่งสินค้าแบบ Buyer Consolidation (BCO) มีปัญหาหลัก คือ ปัญหาการใช้พื้นที่ในตู้คอนเทนเนอร์ไม่เต็มประสิทธิภาพ โดยมีสาเหตุหลักของปัญหา 2 ด้าน ได้แก่ 1) ด้านกระบวนการการรวมการขนส่งกับทางบริษัท เฟส 4 ซึ่งออกคำสั่งซื้อไปตามความต้องการโดยไม่ได้คำนึงถึงการใช้พื้นที่ในตู้คอนเทนเนอร์ และมีกระบวนการรอการอนุมัติเพื่อนำสินค้าออกจากท่าเรือผ่านทางสำนักงานมาตรฐานอุตสาหกรรม (สมอ.) ส่งผลให้ระยะเวลาในการรอคอยสินค้ายาวนานขึ้นถึง 5-7 วัน หรือมากกว่านั้น 2) ด้านพนักงานที่ทำการออกคำสั่งซื้อโดยไม่ได้ควบคุมกระบวนการ และไม่ได้คำนึงถึงการใช้พื้นที่ในตู้คอนเทนเนอร์ จึงมีการดำเนินการปรับปรุงโดยใช้แนวคิดการรวบรวมสินค้าของผู้ซื้อ (Buyer Consolidation: BCO) มาปรับปรุงสาเหตุของปัญหาทั้ง 2 ด้าน ได้ผลการดำเนินการปรับปรุง ดังนี้ 1) เฟส 9 สามารถควบคุมกระบวนการออกคำสั่งซื้อสินค้าที่นำเข้าจากประเทศจีนได้ และลดระยะเวลาในการดำเนินพิธีการออกของกับทางกรมศุลกากร ณ ท่าเรือปลายทาง โดยใช้เวลาประมาณ 1-2 วัน 2) ร้อยละการใช้อรรถประโยชน์ในตู้คอนเทนเนอร์หลังการดำเนินการเพิ่มขึ้น และมีค่าขนส่งสินค้าลดลง เนื่องจากมีการควบคุมกระบวนบริหารตู้คอนเทนเนอร์แบบ Buyer Consolidation (BCO) ตั้งแต่เริ่มต้น
การเพิ่มประสิทธิภาพกระบวนการทำงานของแผนก Accounting : Site Accounting support,งานวิจัยฉบับนี้เป็นการศึกษาการเพิ่มประสิทธิภาพการทำงานของแผนก Accounting Controlling : Site Accounting support ออโตโมทิฟ โดยมีวัตถุประสงค์เพื่อศึกษาการทำงานเเละศึกษาปัญหาเเละแนวทางการเพิ่มประสิทธิภาพในการทำงานของแผนก Accounting Controlling : Site Accounting support ด้วยการรวบรวมข้อมูลจากการสังเกต การสัมภาษณ์พนักงานเชี่ยวชาญเเละผู้ที่เกี่ยวข้องในการทำงาน ในส่วนของปัญหาของการนับสินทรัพย์ถาวรขององค์กร ได้ประยุกต์ใช้แผนผังสาเหตุเเละผลมาใช้ในการวิเคราะห์ปัญหา เเละได้นำเอาเเนวความคิดของไคเซ็น โดยใช้ระบบคำถาม 5W 1H เป็นการตั้งคำถามเพื่อวิเคราะห์หาเหตุผล ช่วยให้กำหนดแนวทางในการวิเคราะห์และหาแนวทางแก้ไข ปรับปรุงข้อบกพร่องต่างๆในกระบวนการทำงาน จากนั้นนำแนวคิด ECRS มาใช้เพื่อพิจารณาขั้นตอนของกระบวนการทำงาน คือ การกำจัด การรวมกัน การจัดใหม่ เเละการทำให้ง่ายขึ้น เพื่อนำไปสู่วิธีการทำงานใหม่ ซึ่งช่วยให้เห็นแนวทางการปรับปรุงการกระบวนการทำงานของแผนก ผลการวิจัยพบว่า สามารถเพิ่มประสิทธิภาพการทำงานให้แผนกในส่วนของการนับสินทรัพย์ถาวรได้เป็นอย่างดี คือ วิธีการทำงานใหม่ ได้แก่ การจัดคนให้สอดคล้องกับงานที่มอบหมาย การจัดทำแบบฟอร์มเเจ้งการย้ายสินทรัพย์ถาวร การเพิ่มรายละเอียดของสินทรัพย์ให้ตรงกับชื่อเครื่องจักร การเคลือบป้ายรหัสสินทรัพย์ การจัดทำคู่มือการปฏิบัติงานที่เป็นลายลักษณ์อักษรวิธีการเหล่านี้สามารถช่วยลดขั้นตอนในการทำงานได้ ทำให้การทำงานร่วมกันกับแผนกที่เกี่ยวข้องเป็นไปในทิศทางเดียวกัน เเละมีการไหลของข้อมูลที่เร็วขึ้น ซึ่งผลวิจัยในครั้งนี้สามารถลดระยะเวลาในการทำงานของแผนกได้
การศึกษากระบวนการส่งออกชิ้นส่วนรถยนต์ไปประเทศเวียดนาม,การศึกษากระบวนการส่งออกชิ้นส่วนรถยนต์ไปยังประเทศเวียดนาม กรณีศึกษาบริษัท ซิสเต็มส์ มีวัตถุประสงค์เพื่อศึกษากระบวนการส่งออก ขั้นตอนในการเตรียมการส่งออก และศึกษาปัญหาที่เกิดขึ้นในขั้นตอนต่างๆของแผนก Export โดยผู้วิจัยได้ทำการลงพื้นที่เพื่อทำการศึกษากระบวนการและขั้นตอนต่างๆเพื่อให้ทราบถึงวิธีการและปัญหาที่เกิดขึ้น และผลที่ได้จากการศึกษาโดยการวิเคราะห์ด้วยแผนผังก้างปลาออกมาทำให้ทราบถึงสาเหตุว่าปัญหาที่เกิดข้างต้นนั้นเกิดจากสาเหตุหลายสาเหตุรวมกัน ซึ่งปัญหาที่เกิดขึ้นได้นำหลัก ECRS มาช่วยในการแก้ปัญหาและให้เป็นแนวทางในการปรับปรุง โดยได้ผลออกมาว่าปัญหาที่เกิดขึ้นได้รับการแก้ไขให้ดีขึ้นสามารถงานได้มีความราบรื่น ไม่ติดขัด การทำงานเป็นระบบมากขึ้นส่งผลให้การปฏิบัติงานนั้นมีประสิทธิภาพมากขึ้นกว่าเดิม
การศึกษาการเพิ่มประสิทธิภาพการจัดเก็บเอกสารด้วยระบบเอกสารอิเล็กทรอนิกส์,การศึกษาการเพิ่มประสิทธิภาพการจัดเก็บเอกสารด้วยระบบเอกสารอิเล็กทรอนิกส์ กรณีศึกษาบริษัท ซิสเต็มส์ โดยวิธีการศึกษาคือการเก็บข้อมูลกระบวนการจัดการรูปแบบการเก็บเอกสารแบบเดิม เมื่อทำการศึกษารูปแบบการเก็บเอกสารแบบเดิมพบว่า การค้นหาเอกสารย้อนหลังไม่สะดวกต่อการใช้งาน และใช้เวลานานในการค้นหา จึงใช้แผนผังก้างปลามาวิเคราะห์ถึงสาเหตุของปัญหาการจัดการรูปแบบการเก็บเอกสารแบบเดิมของบริษัท ในส่วนของการแก้ปัญหา ผู้วิจัยได้นำทฤษฎีที่เกี่ยวข้องเกี่ยวกับการจัดการเอกสารและโปรแกรม Microsoft excel มาใช้ควบคู่ในการแก้ไขสาเหตุของปัญหาที่เกิดขึ้น และทำการทดสอบผลลัพธ์ของการเพิ่มประสิทธิภาพการค้นหา โดยใช้วิธีจับเวลาการสุ่มค้นหาเอกสารทีละชุดและหาค่าเฉลี่ยเวลาในการค้นหาบน Microsoft excel และการค้นเอกสารในตู้เก็บเอกสาร ซึ่งผลทดสอบพบว่าสามารถลดระยะเวลาในการค้นหาไปได้ประมาณ 6.765 นาที หรือเพิ่มประสิทธิภาพในการค้นหาเอกสารได้ประมาณ 97.47%
การศึกษาและวิเคราะห์ปัญหาขั้นตอนการส่งออกสินค้าไปต่างประเทศ,"การวิจัยครั้งนี้มีวัตถุประสงค์เพื่อ 1) เพื่อศึกษาขั้นตอนการส่งออกสินค้าไปต่างประเทศของบริษัทกรณีศึกษา และ 2) วิเคราะห์ปัญหาที่เกิดขึ้น และหาแนวทางแก้ไขในกระบวนการส่งออก เพื่อเพิ่มประสิทธิภาพและลดปัญหาที่เกิดขึ้น เพื่อศึกษาและวิเคราะห์ปัญหาที่เกิดขึ้นในกระบวนการส่งออกสินค้าไปต่างประเทศ ของบริษัท ในแผนก Supply Chain Management ในงานส่วน Export (การส่งออก) ใช้รูปแบบการวิจัยเชิงคุณภาพ กลุ่มตัวอย่างเป็นพนักงานในแผนก SCM จำนวน 3 คน ได้มาจากการเลือกกลุ่มตัวอย่างแบบเจาะจงบุคคล เก็บรวบรวมข้อมูลโดยใช้แบบสัมภาษณ์ และสังเกตการทำงาน สรุปผลการวิจัย ผลการวิจัยครั้งนี้พบว่า เอกสารมีความผิดค่อนข้างบ่อยในส่วนของชื่อสินค้า เพราะสินค้ามีหลายชนิดที่ผลิต และชื่อก็มีความใกล้เคียงกันมาก ทำให้เกิดการตรวจทานที่ผิดพลาดได้ เอกสารที่ว่า เช่น Packing list Invoice ใบขนสินค้าขาออก ก่อนปรับปรุงกระบวนการทำงานมี 15 กิจกรรม หลังปรับปรุงกระบวนการทำงานมี 12 กิจกรรม ลดลงไป 3 กิจกรรม ประสิทธิภาพเพิ่มขึ้น 20% และระยะเวลาในการทำงาน ก่อนปรับปรุงกระบวนการทำงานใช้ระยะเวลาต่อเอกสารสำหรับส่งออกหนึ่งครั้ง โดยประมาณ 1,576 นาที หรือ 1 วัน 2 ชั่วโมง 16 นาที กิจกรรม หลังปรับปรุงกระบวนการทำงานใช้ระยะเวลาประมาณ 1,544 นาที หรือ 1 วัน 1 ชั่วโมง 44 นาที ประสิทธิภาพเพิ่มขึ้นคิดเป็น 2.03%"
การเปรียบเทียบต้นทุนในการจัดส่งสินค้าให้ลูกค้าโดยการใช้บริการบริษัทขนส่งภายนอก และบริษัทกรณีศึกษาจัดส่งสินค้าเอง,"ปัจจุบันกิจกรรมโลจิสติกส์ในส่วนของการขนส่งนั้นมีความสำคัญอย่างมากในการดำเนินธุรกิจ ถือได้ว่าเป็นกิจกรรมหลักที่มีต้นทุนในการดำเนินกิจกรรมสูง เพราะมีค่าใช้จ่ายต่าง ๆ ในการดำเนินงาน ทั้งการจัดซื้อจัดหาสินค้าหรือวัตถุดิบ การบริหารจัดการให้สินค้านั้นสามารถขนส่งจากต้นทางถึงปลายทางได้อย่างปลอดภัย โดยที่สินค้าอยู่ในสภาพที่สมบูรณ์ไม่เกิดความเสียหาย และต้องขนส่งสินค้าให้ตรงตามเวลาที่กำหนด ในการวิจัยครั้งนี้ผู้วิจัยมีวัตถุประสงค์เพื่อศึกษาการจัดส่งสินค้าให้กับลูกค้าของ และเปรียบเทียบต้นทุนในการจัดส่งสินค้าให้ลูกค้าโดยการจ้างบริษัทขนส่งภายนอก (Outsource) และบริษัทกรณีศึกษาเป็นผู้ดำเนินการจัดส่งสินค้าด้วยตนเอง โดยมีจุดมุ่งหมายเพื่อหาแนวทางในการลดต้นทุนการขนส่ง โดยใช้เครื่องมือแผนผังก้างปลา (Fishbone Diagram) ในการศึกษาปัญหาสาเหตุ และได้นำแนวคิดและทฤษฎีระบบต้นทุนฐานกิจกรรม (Activity-Based Costing: ABC) มาช่วยในการวิเคราะห์ต้นทุนการขนส่งที่แท้จริง ซึ่งผลการศึกษาพบว่า เมื่อเปรียบเทียบต้นทุนในการจัดส่งสินค้าให้ลูกค้าโดยที่บริษัทเป็นผู้ดำเนินการจัดส่งสินค้าเองมีต้นทุนสูงกว่าต้นทุนในการใช้บริการบริษัทขนส่งภายนอกในการจัดส่งสินค้า ซึ่งต้นทุนในการใช้บริการบริษัทขนส่งภายนอกในการจัดส่งสินค้าเท่ากับ 2,120 บาทต่อเที่ยว และต้นทุนที่บริษัทจัดส่งเองอยู่ที่ 4,605.27 บาทต่อเที่ยว หากคำนวณผลต่างของต้นทุนทั้งสองรูปแบบแล้วมีค่าเท่ากับ 2,485.27 บาทต่อเที่ยว จึงสรุปได้ว่าการจัดส่งสินค้าให้ลูกค้าโดยการจ้างบริษัทขนส่งภายนอก (Outsource) นั้นคุ้มค่าและประหยัดต้นทุนมากกว่าการที่บริษัทจะเป็นผู้ดำเนินการจัดส่งสินค้าให้กับลูกค้าด้วยตนเอง"
คู่มือการปฏิบัติงานการใช้งานโปรแกรม ShippingNet Export Declaration สำหรับการจัดทำใบขนสินค้าขาออก แผนก Customs EDI Export,การศึกษานี้มีวัตถุประสงค์เพื่อศึกษาขั้นตอนการทำงานและจัดทำคู่มือการปฏิบัติงานการใช้งานโปรแกรม ShippingNet Export Declaration สำหรับการจัดทำใบขนสินค้าขาออก แผนก Customs EDI Export เพื่อช่วยเพิ่มประสิทธิภาพในการปฏิบัติงานโดยสามารถลดขั้นตอนในการสอนงานและลดความผิดพลาดในการทำงาน โดยผู้วิจัยได้ทำการศึกษาขั้นตอนการทำงานและวิธีการจัดทำใบขนสินค้าขาออก รวมถึงศึกษาการแก้ปัญหา พบว่าคู่มือสามารถช่วยให้ผู้ใช้งานเข้าใจถึงลำดับขั้นตอนการทำงานจากการมีตัวอย่างเปรียบเทียบระหว่างนักศึกษาฝึกงานการปฏิบัติงาน อีกทั้งช่วยให้สามารถลดขั้นตอน และเวลาในการไปสอบถามงานกับผู้ปฏิบัติการในแผนก รวมถึงช่วยเพิ่มประสิทธิภาพการทำงานของนักศึกษาฝึกงานหรือผู้ใช้งานคู่มือการปฏิบัติงานได้มากยิ่งขึ้น โดยผลการประเมินแบบสอบถามมีความพึงพอใจต่อคู่มือการปฏิบัติงาน พบว่า ความพึงพอใจโดยภาพรวมอยู่ในระดับมากที่สุด ( = 4.91) และเมื่อพิจารณาเป็นรายด้านพบว่าความพึงพอใจในแต่ละด้านในระดับมากที่สุดเช่นกัน ได้แก่ ด้านเนื้อหาของคู่มือ ( = 4.94) ด้านรูปแบบของคู่มือ ( = 4.92) และด้านประโยชน์การนำไปใช้ ( = 4.88) คู่มือสามารถนำไปใช้ร่วมกับการปฏิบัติงานได้จริง ป้องกันการกรอกข้อมูลที่ผิดพลาด รวมถึงเป็นตัวช่วยพื้นฐานในการปฏิบัติงานและนำไปต่อยอดได้
การศึกษาขั้นตอน กระบวนการ และประโยชน์จากการสั่งซื้อวัตถุดิบผ่านระบบ SAP,การวิจัยนี้เป็นการศึกษาขั้นตอนและกระบวนการการใช้งานระบบ System Application Program (SAP) เพื่อการจัดซื้อวัตถุดิบ และศึกษาถึงประโยชน์จากการสั่งซื้อวัตถุดิบผ่านระบบ SAP ของบริษัท บ๊อชออโตโมทีฟ เทคโนโลยี ซึ่งขอบเขตในการศึกษาคือ การได้รับมอบหมายงานให้ยืนยันคำสั่งซื้อจากระบบ SAP ไปยัง Supplier ผ่านเมล โดยได้ทำการศึกษาและค้นหาข้อมูล จากประประสบการณ์จริงและจากการสอบถามโดยการสัมภาษณ์ ผู้ที่มีส่วนเกี่ยวข้องในงานที่มีประสบการณ์ในการทำงาน 3 ปีขึ้นไป หลังจากได้ดำเนินการศึกษาดำเนินงาน พบว่าการจัดซื้อวัตถุดิบผ่านระบบ SAP นั้นลดการทำงานที่ซ้ำซ้อน เพิ่มความแม่นยำและเพิ่มประสิทธิภาพการทำงานมากยิ่งขึ้น และจากการได้ทำการศึกษาถึงข้อดีของระบบ SAP ที่เชื่อมโยงในด้านของต้นทุน พบว่าการจัดซื้อวัตถุดิบผ่านระบบ SAP สามารถลดต้นทุนทางการเงินของบริษัทมากยิ่งขึ้น
